ai vrouwe seiti doer gode genade
hoe gerne ict sekeringe dade
bede met trouwen ende met heede
talrerst dat die tornoi daer sceede
dat ic hier weder comen sal
mine lette god of ongeual
in weet v wat gisele geuen
maer moet mi god behouden dleuen
den raet gedoen dat gi saen
vter vancnessen soudt ontgaen
geuielt oec dat gi doot daer bleuet
so haddic al minen tijt geleuet
herman soude mi verslaen
bedi mogedire aen verstaen
dat ic groote dinc doer v doe
vten kerkre halp sie hem doe
so hoe solc daer na vergaet
al sine wapene waren geraet
gaudijn  quam te parton waert
gereden op een tellende paert
ix cnapen die vore riden
saten alle op starke ronsiden
elc voert een scacht lanc ende groot
van sinopre geuarwet root
an elken scacht eene baniere
blickende root gelijc den viere
daer na quamen v scilt cnechte
die elken hogen man met rechte
van minen geslachte mogedi horen
van heidene spanigen benic geboren
doe ic te riddre niewinge was gedaen
ende gerne prijs hadde ontfaen
doe was ic xxx iaer wel out
ende wer te vranqrike om sout
dat gesciede mi auer waer
dat lant was doe in werren daer
melior ende twee ionc urouwen
daer sijt al gader moge scouwen
dat was urake ende percijs
die nien mochte in geere wijs
verhoghen van den grooten seere
dat si dreuen om dien ioncheere
dat se herde van den liue ontdede
daer si in die vii coningen mede
die doe mers van den tornoie sijn
cursout bernaert ende clarijn
mijn here corsabres ende genors
gondredes ende die rike amfors
ende die houde elmout daer die raet
van hem  tornoie meest an staet
dese liggen ten veinstren ende sien
bi tween hondert ende drien
riddren in beeden aluen versamen
die tuee gesellen quamen
die lustege ende die goede
peinsde dat in sinen moede
dat men hars merken soude
sijn raet gedroech datti woude
ghesienlec comen vor die ogen
ende riden daer si hem vertogen
op enen nederen berch daer bi
met gerechten speren varen si
van desen en was der tale nemmee
si quamen gereden allene si ii
ende quamen vele wel in der tijt
ende vonden die plaetse ruum ende wijt
ende sagen huden an die ringe
op hare briedel die iongelinge
die te samen waren geuallen eer
neware datter vele meer
van bi ende dan van binnen waren
eer dese twee toe quamen geuaren
wasser een fier pongijs gedaen
so dat die van binnen saen
dander achter daden ende sconfierden
alsi dat sagen si pongierden
partonopeus ende gaudijn
die niet verbetert ne mochten sijn
si namen die orse metten sporen
ten leide den gonen die si vercoren
manlijc den sinen wel degenlike
gaudijn slac wel ridderlike
den sinen datti viel op derde
partonopeus dies anders gerde
ende stacken al metten orse neder
noch ne derf hem hare no weder
van der ioesten lachter spreken
partonopeus hi hadde gesteken
op sinen helm bouen den scilde
wilde de gene of ne wilde
plach sijns altoes met goeden wille
daer hine hiet sach houden stille
dat ne condi niet gedogen
ende melior hadde hem die ogen
ende haer herte ende haer gepeins
so waer hi voer haer ende geins
die aelmanne waren alle ontdaen
met grooter cracht ende some geuaen
ende was een duwel een phariseus
die gemoete partonopeus
ende stacken van den orse neder
en eer hi conste op comen weder
ontfinc hi hoe so hijt verdroech
menegen slach ende daer genoech
int selue pongijs stac hi francoene
een ridder louelijc ende coene
van den orse neder ende vloech
tsoech datti van sire moeder soech
die woch droech den geselle sijn
ende stack eene groote sarrasijn
al dorendore beneder borst
dat dragen was van hem geuorst
ic wane hijs hem ne  onderwant nemee
sijn spere brac bi der hant ontwee
daer vacht harde degenlike
die edele coninc van vranqrike
ende hi wreet op sijn ors gesat
terst datti op quam ic segu dat
