god hebs danc sprac hi doe
ghi hebbet becocht al brochtijt toe
ghi ne sullets niet ontgaen
om desen vant verstaen
sloughen toe al die payen
een camer vut al dien
dwers slaende vp die heide
vp den koenen tangreide
gherijn dede vut gheleisen
sine warens niet gheneisen
ende ons heren ghenaden goed
bede water ende bloet
zweetten die andere van pine
ende die andere kerstinen
waren vp ij waghenen bi namen
vp elken xi tesamen
ende ran voort tier vre
den goeden alsberch dure
maer god wildene voorsien
tspere van den payen
dede onse here tier tyde
bryemonde gaen ande side
datter die helt name cont
bi bleef goddanc onghewont
ende daer naer verhief hijt weder
den gonen diere lach ter neder
slouch hi so dies ghelooft
dat hem spranc van den buke thooft
payenen saghen vp hem als doren
hi cloueder toten oren
te voet staende iiij of viue
daer na spranc hi met coenen liue
daer maecte in die bataelie
so datter menech speelde ter faelie
die wel waende hebben verwonnen
tghetal soudic v niet connen
wel ghenomen daer men zien
daer steruen mochte der payen
men slouchse bi hopen doot
daer mochtemen sien ghecarem groot
ende slouch slaghen vut ghelesen
negheen payen mochte ghenesen
van der ontseggheliker moort
men dreefse voort ende voort
so dat sire bleuen al hadder niet meer
ghewesen si quamen an port de feer
vut lant versleghen ende in de grachten
verdronken datter hare crachten
van jamere vele verloren
ende vielen neder so ghi moghet horen
langhe mochtemen hier of tellen
die stoute kerstine ghesellen
ende eustaes ende baudewijn
ende alle dandere die met hem sijn
alreande volc als ic verstont
waren mede comen doe ic v cont
dies dede mense nv te werke
in den berech dalf men sterke
fondement te soukene in liege v niet
maer eer si camen spade diep
