noch weten si hier binnen ene posterne
die ghi te rechte mocht weten gherne
ende tharen bouf was wylen eer
ghemaect le porte dou feer
in te vaerne of mens hadde te doene
als dit hoorden die sarragoene
waren sijs vtermaten blide
verstaet die poorte was tier tide
van der steden an den anderen ent
dat die brugghe stont si v bekent
daer te treckene waren payenen beraden
nv hoort wat die kerstine daden
en de dat casteel stont woeste nv
payenen die ware ic v
traker in een ende een
buten traken noch negheen
si wilden daer biden bi staden
ende kerstine also verraden
so si daden nv hoort hoet voer
si wachten aldus haren thoer
int ende hebbic vernomen
saghen si lx kerstine comen
gheuaren die hadden gehaelt proye
hem somen salt comen te vernoye
dat siere dor den alsberch woet
ende dor den buuc wel enen voet
doe vel hi doot ter erden neder
ende reymbaut riep ten kerstinen weder
slaet toe wi wreker ons af
lude riep hi helpt helech graf
dat woord in warer tale
plaghen si te roupene alten male
als si haer volc wilden vercoenen
maer der leder sarragoenen
warer vter maten vele
met kerstinen moest gaen vten spele
hem daer so menech besich hilden
ende daer waren so vele scilden
te verslane so vele kerstine
hi ondankets apolline
ende mamette also wel
hi slouch darewaerds met hiep fel
solanghe voer die hedijn stout
dat hi cam al daer reymbaut
wrochte in die plache
also onscone prouache
met sinen zwaerde stalijn
ooc mercte hi dat die kerstijn
