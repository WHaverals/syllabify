uter maten arde sere
wel im kerden toren here
des esmereit was sere verblijt
ende gaufrot droue seker sijt
doe dede die ouer felle te hant
blasen enen holifant
ende ghinker scieten met staelbogen
quarele hadden goede vloge
doe die uerdde porters sagen
die stat began hem wanhagen
elc andren seidsi met gheninde
ons wijf ende onse kinde
bliuen altemale verloren
want gaudefrot god geuen toren
endedem hare wapen of doen
doe dede ghebieden die baroen
sonder enich letten meere
aldie vitailge die was int here
dat mense brochte vor die stede
dander helt dedi sonder beede
endedem hare wapen of doen
doe dede ghebieden die baroen
sonder enich letten mere
al die vitailge die was int here
dat mense brochte vor die stede
nar den ghebode men also dede
doe ghinc mer eten ende drinken
elc die wilde sins gedincken
den nam ene henne dander enen capoen
dander i harst van venisoen
die vierde die nam enen pasteit
van alre vitailgen was dar plenteit
die vaten setten sie ouer hooft
van den wine des ghelooft
ende sclouchem den bodem huut
doe wart ghinder grot gheluutt
die i dranc en die ander dranc soop
die i seide brinc en dander loep
deus welc i here es esmereit
ghef hare caese nem hier enen pasteit
ende laet ons wesen welteghemake
wy sullen tauent int beste sclape
soe eist met onsen liue ghedaen
die stede wert gewonnen saen
jof wij nebben andren raet
doe was dar ghestaen i quaet
gaufroy was sin maech
ten verranessen was hi niet traech
te gaufrote spraci ende seide
neue seti bi warede
die stadt die nes noch niet verloren
wildi nar minen rade horen
spoet hu ghereet seide gaufrot
geift ons raet wi hebbens noot
doe seide die verrader hendri
neiue seti hort nar mi
die porters dies hu of sin gegaen
die hebbent hu altemale ghedaen
dat wy aldus sin bestreden
nu doet nemen sonder beden
ende doese werpen ouer den muer
al es tassaut nu swar ende stuuer
si sullent corts al laten staen
ende dar nar als het es ghedaen
ghi gheift elken clene ende grot
gheluc nar dat hi es ghenoot
