ic sal selue geloues mi
minen vader chavengy
varen halen in kerstinheide
bewaert ons pyramonde de steide
teerst wi weider keren
sullen wi onse siege meren
voor de steide van monbrant
die printsen seiden te hant
herminette de scone
ic sal spannen de crone
van den lande van ermenyen
bi al mire mametteryen
v vermeiten zere te gaet
dat sie ic wel an v gelaet
als dat verstont die coninc
wart hi blide vander dinc
ende viel den vader up den voet
ende custene metter spoet
vriendelike datti seide
vader here lijf ende leide
dat staet al in uwer ghenaden
jc bem emmertoe beraden
gahidore omme die dinc
ende vort hoe hi maecte coninc
meliore sinen broeder
noch maecti hem vroeder
van herminette van ermenyen
ende hoe sine baronnyen
