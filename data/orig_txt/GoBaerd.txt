van minnen sneet hi vore haer doe
oec so diende hi vore haer toe
heinric van assche ende boudewijn mede
want het was altoes hare sede
die wile dat godeuaert dus sneet
dien die minne was so heet
dat met hem ghinc al vten spele
op die maghet sach hi so vele
dat hi hem sneet inden vingher sijn
ende sijn vader mede
doe was ghegaen godeuaert
in die camere daer die maget waert
doen bedrofde hem die ionchere
dat der maghet deerde sere
ende seide ionchere ware bi
eest dat ghi so berespet mi
dat ic loech omme uwen snede
sijt seker dat ics niet en dede
om ander saken dan ic woude
dat ic te talen comen soude
ic segt v al eest scande
dat in al mijns vader lande
daer die soene op soude wesen
die keiser andwerde te desen
ghi heren hoert ende verstaet
soude dat wesen wel v raet
dat ic dese soene liet ghescien
ghi segt ic mocht wel doen in dien
dat hare daer ic gherne af name
ghedaen es so langhe blame
nv alse hi hem ontsiet
datter niemen en dar el
want hi was verraderre fel
ende oec was godeuaert die ionchere
ghemint van alden lieden sere
ende bouen al oec sekerlike
van skeisers sone henrike
diene sonderlinghe minde
sint dat hine ierste kinde
die ij die daer inden crite staen
ende hen sere onderslaen
daer hi hem ene steke met gaf
in sine borst daer hine mede
op die erde steruen dede
doen loefde boudewijn onsen here
dine ghehouden hadde in dere
doen vragede hi den keiser saen
of hire ghenoch toe hadde ghedaen
die keiser seide hi waert quite
doen warp hi witolne vten crite
tote biden daghe lach hi daer
doen nam hi orlof daer naer
ende es heimeliken ghekeert wt
sonder te maken enech gheluut
ende es ter herberghen comen
nv hebben dit sine viande vernomen
diere na spieden nacht ende dach
deen was de graue van bacherach
ende sijn brueder dabt van woude
diet herde node helen soude
