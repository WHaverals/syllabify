een reyne edele omoedicheit
eerdat van mi ghezeit
sone wert sprac florentine
moetic zien de scouderen dine
stat tusscen  cruus van goude
over kint dat ic di houde
du clagest so zere die arbeden
die du over mi hebst leden
dat icker hebbe twivel an
bescaemt wert die jonge man
up sine voete dat hi spranc
deus hoe sine wapine clanc
an die coninginne scoot
diese vanden bloede root
vaechde met haren ghere
om die minne vanden here
yzaude diere oec scoot toe
ende menich ander soe
die bogen herde zaen
wenende es soe gestaen
up van groter blijtheden
lieve kint al hebdi leden
vele dor mi sprac de vrouwe
wils doch hebben genen rouwe
ende seide vrouwe siet mi an
die vrouwe sprac ghi sijt  man
ende ghi hebbet oec daer toe
vor u houet enen scoe
sulc littekijn ic noyt ne kinde
an die maget frinasinde
soe moeste soe zere wesen dan
verkeert soudse wesen man
ende hebben enen scoe vort hoeft
ic bin dies u niet geloeft
in hebder ander name bi
si seide vrouwe het ware mi
up elc andren ghingen daer
smiten metten vlegels zwaer
also vreeselike slagen
dat si tvier daer ute zagen
vliegen ende die sperke dicken
ende daer toe grote sticken
slougen si andren vanden leden
dat men sach achter treden
die ghene diere waren bi
ende spraken die vrouwen vri
hulpe hulpe goede lieden
willen ons deze verbieden
nu te gane in den pallas
doe braken si oft ware glas
thovet vanden buke slouch
daer hi woude ongevouch
der reynre maget hebben gedaen
soe die zaecht met ogen aen
der ghelike sal zoe zien
dat ic sal onthoefden dien
want soe somen es met mi
fel payen ic rade di
dattu haels te deser uren
vuten kerke autefluren
den edelen rudder kerstijn
die welke metter moeder mijn
vandi beide waren ghevaen
ende dattu te ghaenaden gaen
ende gode te ghenaden comen
ende marien die wi nomen
te rechte maget ende moeder
lapedante dinen broeder
dien sal ic bekeren wel
ic hebbe hem dicken in sijn vel
gherort metten zwerde mijn
hulp mamet ende apolijn
wat moetic te deser stont
horen sprac gardepont
ic souder met minen machten groot
c alleene slaen te doot
sprac florigout dat radic u
ic ne liete recht nu
niet seggen dinen mont
an haer om dese werelt ront
want soe souder omme sterven
ende dan soudic ooc bederven
vanden live dat waer recht
laet ons striden dit gevecht
waeromme dat ic comen si
mogestu verwinnen mi
soe sal die reyne maget fier
moete zijn in dijn dangier
die verhief al te handen
den camp metten xii tanden
autefluer alzulken toren
hem dede daer te voren
dat hi zwoer gardepont
dat hi te ne gere stont
zijn vordeel over soude geven
het hadden na gecost sijn leven
maer die coninc van yrlant
die so quam up hem gerant
als een hongerich serpent
ende stac den fellen vient
recht upten navel zijn
daer die platen stalijn
