<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'><!-- internal INL dtd --><!ELEMENT b (#PCDATA)><!ELEMENT l (#PCDATA | b)*><!-- end of internal INL dtd -->]><TEI.2><!--<ENTRY id="i997"><teiHeader><fileDesc><titleStmt><title>Rijmbijbel</title>
</fileDesc>
</teiHeader>
--><text>
<l>Vader soene helech gheest</l>
<l>Enich god sonder beghin</l>
<l>Ghef mj hulpe ende wlleest</l>
<l>Ende gratie in mjnen sijn</l>
<l>Dat hic vinde moghe word</l>
<l>Scone ende rime goed</l>
<l>Daer hic bi moghe bringhen vord</l>
<l>dat leget in minen moet</l>
<l>Marie moeder der genaden</l>
<l>Moeder der ontfarmecheit</l>
<l>Ghi hebt den meneghen beraden</l>
<l>Ghetroest van sire serecheit</l>
<l>helpt mi vrouwe met vre bede</l>
<l>dat hic ghewinne den eleghen gheest</l>
<l>die mi cracht ende moghentede</l>
<l>verl's0e's0ene. dat mach mi helpen meest</l>
<l>So bem ic danne onuervaert</l>
<l>vraie rjme te bringhene vord</l>
<l>van ere gesten die ic begard</l>
<l>hebbe. te ontbindene jn dietsche word</l>
<l>Scolastica willic ontbinden</l>
<l>Jn dietsche word vten latine</l>
<l>Vrouwe nu moeti hu bewinden</l>
<l>troest te sine in mjne pine.</l>
<l>Nv merct die hieran sult l's0e's0esen</l>
<l>wat nutscepe dat hieran sal wesen</l>
<l>hier ne vint men no fauele no borde</l>
<l>No ghene truffe no faloerde</l>
<l>Maer vraie rime ende ware woerd</l>
<l>hoedat die tiit es comen voerd</l>
<l>Sintdat die werelt erst begonde</l>
<l>al totediendat quam die stonde</l>
<l>dat ihesus xpristus te hemele clam</l>
<l>die onse mensceit anenam</l>
<l>hier vindic rime dachcortinghe</l>
<l>ende daertoe ware leeringhe</l>
<l>der noten gheliict dese ystorie</l>
<l>dat meerct wel in huwe memorie</l>
<l>die buten bitter heft die slume</l>
<l>die scale so art dat mense cume</l>
<l>Metten tanden mach ghewinnen</l>
<l>Maer al die soeteit die es binnen</l>
<l>die bittereit van deser geste</l>
<l>dats dat die vroetste ende die meeste</l>
<l>van lancheit dit ghegronden cume</l>
<l>dits de bittereit van der slume</l>
<l>die artheit die leghet an die scale</l>
<l>dats dat niemen altemale</l>
<l>Mach verstaen wat die wort dieden</l>
<l>die soeteit deraf dats dat den lieden</l>
<l>die recht verstaen ende recht minnen</l>
<l>Ende wareit ende goet bekinnen</l>
<l>dat hem die woert so soete smaken</l>
<l>ommedat sii sin van waren saken</l>
<l>dat sise gherne horen leesen</l>
<l>Want daer ne mach ghen verlies an weesen</l>
<l>Hoert hier oe god die weerelt stichte</l>
<l>den troen metten sterren verlichte</l>
<l>die lucht metten voeghelen vercierde</l>
<l>die vissche int water visierde</l>
<l>die erde vercierde metten dieren</l>
<l>Ende met cruden van manieren</l>
<l>ende oe hi tachterst maecte den mensche</l>
<l>doe hi hem alle die wensche</l>
<l>adde ghemaect die hem bedursten</l>
<l>Maer nu suldi sonder vursten</l>
<l>Gode met mi bidden mede</l>
<l>dat hi mi dor dese warede</l>
<l>die hic dichte van siere weet</l>
<l>vergheue dat hic mi besmet</l>
<l>hebbe in luegheliken saken</l>
<l>die mi die lichteit dede maken</l>
<l>vander herten ende van den sinne</l>
<l>Ende die weerelike dinghe</l>
<l>Ende hi die nideghe verdue</l>
<l>die altoes versch siin ende nue</l>
<l>Ende talre stont daertoe gherust</l>
<l>dat hem te begripene lust</l>
<l>Min ghedichte ende mine word</l>
<l>Ghi nideghe merct ende hord</l>
<l>Ghi ne sult mi niet ghedeeren connen</l>
<l>al te spade hebdis begonnen</l>
<l>hets dompeit dat ghi vertert</l>
<l>hu nijt dinct mi dat niemene deert</l>
<l>dan hu seluen in huen siin</l>
<l>Ghi hebt die meer suareit derin</l>
<l>Ghi siit te magher ende te bleker</l>
<l>tui sidi voer den oghen smeker</l>
<l>lees minne</l>
<l>ende bachten valsch alse uerrader</l>
<l>Met judase moet ghiis allegader</l>
<l>hebt hu den nijt hic wille dichten</l>
<l>ende mi dermede verlichten</l>
<l>dor min segghen dor min castien</l>
<l>Sone suldiis niet vertien</l>
<l>dies wille ghaen an min beghin</l>
<l>Nu god verclare minen siin</l>
<l>Merct hic wille ghis seker siit</l>
<l>dits beghin van alre tiit</l>
<l>God die maecte int beghin</l>
<l>Den hemel ende oec mede derin</l>
<l>Alle die inghelike nature</l>
<l>Desen hemel heet die scrifture</l>
<l>Empireus in rechter name</l>
<l>daer die inghele hare beghin in namen</l>
<l>ende hi maecte die erde mede</l>
<l>Wi verstaen alhier ter stede</l>
<l>daer die lettere die erde noemnt</l>
<l>dat met hare materien compt</l>
<l>al dat bi der erden leuet</l>
<l>ende al die dinc die soe vtegheuet</l>
<l>Ende weder in hare kert</l>
<l>dies weest oec wijs ende gheleert</l>
<l>die materie van allen dieren</l>
<l>van allen cruden van manieren</l>
<l>van boemen. van adams vlesche mede</l>
<l>brochte soe voer hare daer ter stede</l>
<l>Maer niet ne maketse god noch toe</l>
<l>hiernamaels maecthise ende hoert hoe</l>
<l>die viere elemente. water. vier.</l>
<l>Erde. lucht. die waren hier</l>
<l>Ghemaect aldaer men die erde noemnt</l>
<l>nu merct oe die redene compt</l>
<l>Werelt ende tiit siin euen out</l>
<l>dus sprect die wareit onse behout</l>
<l>van nieute maecte god int beghin</l>
<l>den emel ende die jnghele derin</l>
<l>Ende die andre elemente mede</l>
<l>die erde was van hare scoenede</l>
<l>Nochtoe deelloes na der nature</l>
<l>dies heetse jdel die scrifture</l>
<l>Ende met deemstereden bedect</l>
<l>die scrifture die vertrect</l>
<l>dat die eleghe gheest ons heren</l>
<l>dats gods wille dus salment keeren</l>
<l>die wart up water ghedraghen</l>
<l>dies woerds mach ons wel behaghen</l>
<l>daer wart betekent ende bediet</l>
<l>dat doepsel dat men nu pliet.</l>
<l>DOe maecte god met sinen worde</l>
<l>dat lecht alse hict bescriuen hoerde</l>
<l>dwoerd gods dats die soene</l>
<l>die ons verloeste dats die goene</l>
<l>die vlesch in marien ontfinc</l>
<l>dat lecht her die sonne upghinc</l>
<l>was een suerc claer ende scone</l>
<l>Gheliic der dagheraet anden trone</l>
<l>der sonnen onghelic van lechte</l>
<l>aldus bescriuen ons gods knechte</l>
<l>doe sach got dat lecht was goet</l>
<l>Ende versciet daer metter spoet</l>
<l>dat lecht van der deemsterhede</l>
<l>alhier verstaen wi teser stede</l>
<l>dat lucifer ende sine scare</l>
<l>versceden worden openbare</l>
<l>Omme hare ouerdeghe sonden</l>
<l>van den jnghelen die wlstonden</l>
<l>diere staende bleuen heet die boec dlecht</l>
<l>Ende diere vielen na al recht</l>
<l>Moghen wel heeten demsterede</l>
<l>daer noemde god dus l's0e's0est men mede</l>
<l>dat lecht bi namen ende hiet dach</l>
<l>die tiit daer deemsterede ane lach</l>
<l>hiet onse here nacht bi namen</l>
<l>Ende dit was alse wi vernamen</l>
<l>Een sondach ende dalreste dach</l>
<l>die ter weerelt oint ghelach</l>
<l>Des ander daghes dus eist bekent</l>
<l>Maecte god dat firmament</l>
<l>Jnt water ter middewarde recht</l>
<l>van watere so maecte hi echt</l>
<l>hart ende vast gheliic kerstale</l>
<l>Claer ghescepen alse deiscale</l>
<l>Die sterren dit es bekent</l>
<l>Die staen in dit firmament</l>
<l>firmament hetet bi namen.</l>
<l>Ommeda  hem vaste hout tesamen</l>
<l>lees dat</l>
<l>Ende het die watre alsoe hout</l>
<l>Die bouen hem siin met ghewoud</l>
<l>dat sii niet ne commen n's0e's0eder</l>
<l>wat sii daer  doen antwordic weeder</l>
<l>dat ne weet niemene dan god ons here</l>
<l>Sonderdat sulc in sine leere</l>
<l>Seghet dat die dau danen coemt</l>
<l>dit firmament heuet hi ghenoemt</l>
<l>Spreket die boec hemel bi namen</l>
<l>Ommedat beaect  altesamen</l>
<l>Ende verhemelt die weerelt al</l>
<l>Water. vier. berch ende dal.</l>
<l>DEn derdendaghe leese wi van gode</l>
<l>dat hi met sinen ghebode</l>
<l>dwater uersaemde in een couent</l>
<l>dat es onder tfirmament</l>
<l>dat hare die droecheit openbaerde</l>
<l>die droecheit noemde god doe harde</l>
<l>Ende des waters versaminghen</l>
<l>daer sii alle tesamene ghinghen</l>
<l>dat hiet hi bi namen zee</l>
<l>Ende daernaer so maecte hi mee</l>
<l>God besach dat  het was goet</l>
<l>Ende hi seide metter spoet</l>
<l>hic wille di gheuen cruut</l>
<l>Ende hare groeneit comme vt.</l>
<l>daeraf comen moeghe saet</l>
<l>Ende datter gheboemte up staet</l>
<l>dat appelle draghe na siere maniere</l>
<l>Ende vrucht oec meneghertiere</l>
<l>al dat hi seide was wldaen</l>
<l>Want siin wille moeste wlgaen</l>
<l>DEen vierdendaghe macte  derane</l>
<l>Onse here sonne ende mane</l>
<l>Ende die sterren die hi ghesent</l>
<l>Ende gheseet heft int firmament</l>
<l>verre beneden sterren staen</l>
<l>Sonne ende mane sonder waen</l>
<l>Ende alle die plan's0e's0eten mede</l>
<l>derde heft de nederste stede</l>
<l>van al den sterren. ende als hic wane</l>
<l>Ende alse men leesende vint de mane</l>
<l>lees bedect (red.)</l>
<l>es de minste van den sterren</l>
<l>die ons lichten noch van verren</l>
<l>die vroede liede segghen al bloet</l>
<l>die sonne achtwaruen alse groet</l>
<l>alse die erde es algheheel</l>
<l>Ende die mane es meerre een deel</l>
<l>dan die erde dus eist bescreuen</l>
<l>Mane ende sterren siin ghegheuen</l>
<l>dat sii dien naect maken clare</l>
<l>want hi anders te leeliic ware</l>
<l>Ende ommedat die nachts in watere pinen</l>
<l>Ende die oec wandelen in wostinen</l>
<l>daerbi souden ghetroest weesen</l>
<l>Ende alremeest oec alse wi leesen</l>
<l>van libien int groete sant</l>
<l>daer een clene wint altehant</l>
<l>die weghe verwait soedat se man</l>
<l>altoes neghen bekennen can</l>
<l>Ne daden die sterren men ne vonde</l>
<l>Niemene diere gheghaen in conde</l>
<l>Noch men ne vonde nemmermee</l>
<l>Niemene die voere in de zee</l>
<l>Oec leesmen dat men voghele vint</l>
<l>die vander sonnen niet en tuint</l>
<l>Die clareit ghedoghen connen</l>
<l>Nachts moetsi vlieghen ende ronnen</l>
<l>Ende hem bi den sterren voeden</l>
<l>dat suldi mede wel ghevroeden</l>
<l>dat niet alleene dor die sconeede</l>
<l>Noch allene dort leecht mede</l>
<l>Sonne. sterre. ende mane.</l>
<l>Sijn gheseet. maer om te verstane</l>
<l>Scone weder ende quaet derbi</l>
<l>Ende omdat die minste  des vroet sii</l>
<l>dat si sceden dach ende nacht</l>
<l>Weke ende maent ende dees jaers cracht</l>
<l>lentin. somer. heerfst. ende winter.</l>
<l>die van dompeiden ghenen splinter</l>
<l>Stekende heeft in sinen siin</l>
<l>die magher vele leeren in</l>
<l>versta wiso merken conne</l>
<l>dat ghemaect was die sonne</l>
<l>Jnt oesten tilike te haren upganghe</l>
<l>des auons derna. dan was niet langhe</l>
<l>doe soe was ten onderengane</l>
<l>Maecte god risende de mane</l>
<l>Ende soe was wl van haren lechte</l>
<l>dus proeuent mesters al bi rechte</l>
<l>DEs .v. daghes versierde god ons here</l>
<l>water ende lucht. met groeter ere</l>
<l>Der lucht gaf hi dat vlieghen conde</l>
<l>Ende dat suemmende ghinc ten gronde</l>
<l>vissche en voghele dat es waer</l>
<l>Maecte hi beede van watre daer</l>
<l>God maecte alle dinc die roet</l>
<l>Clene ende groet diet water voet</l>
<l>Ende watso gaet oec ende vlieghet</l>
<l>bedi mesdoet hi ende lieghet</l>
<l>die seghet dat sij iet maken conden</l>
<l>die quade gheeste dane sonden</l>
<l>doe seinde hise ende benedide</l>
<l>Omdat hi wilde dat siin wille diide</l>
<l>DEn sesten daghe versierde god</l>
<l>De erde ende hiet na siin ghebod</l>
<l>dat soe beesten brochte voerd</l>
<l>hi wiste wel merct ende hoert</l>
<l>dat de mensche vallen soude</l>
<l>maer doer sine dueghet so woude</l>
<l>hi den mensche beesten gheuen</l>
<l>Omme te verlichtene dat suare leeuen</l>
<l>beesten merct dit wordelike saen</l>
<l>het si omdat sii ons bistaen</l>
<l>Nv vraegt men of die goedertiere</l>
<l>God. maecte die felle diere</l>
<l>Ende de gheueninde voer adaems sonden</l>
<l>die redene hebbic al vonden</l>
<l>dat alle diere sonder waen</l>
<l>Ghemaect waren onderdan</l>
<l>den mensche te sine emmermeere</l>
<l>adde hi gheoert na onsen here</l>
<l>Maer na de mesdaet alst wel sciint</l>
<l>word sii fel ende gheueniint</l>
<l>Ende staende na siine scade</l>
<l>Oec mede om siine mesdade</l>
<l>Segghen ons die eleghe lude</l>
<l>dat die boeme ende die crude</l>
<l>die nu wassen vruchteloes</l>
<l>dat elc siine cracht verloes</l>
<l>van der mesdaet van adame</l>
<l>Sonne ende mane van groeter scame</l>
<l>Sterren ende diere steene</l>
<l>Ne behilden nemmeer alleene</l>
<l>van hare cracht dan zeeuende deel</l>
<l>tevoeren adden sii se algheel.</l>
<l>DOe sprac god make wi den man</l>
<l>Nu merct ende verstaet hieran</l>
<l>tote wien seide hi maken wie</l>
<l>der persone so siin drie</l>
<l>de drieuoudecheit spreect ghemeene</l>
<l>dits den mensche ene here niet cleene</l>
<l>dattene god makede met voerrade</l>
<l>al maecti met siire ghenade</l>
<l>al de andre creaturen</l>
<l>hine sprac niet van hare naturen</l>
<l>alse hi tote des menschen dede</l>
<l>Nochtan was hi ghemaket mede</l>
<l>Na der zielen des gods ghebelde</l>
<l>dit was den mensche groete welde</l>
<l>Na den lichame wildit horen</l>
<l>heft hiis vele tevoren</l>
<l>want hi es van meester werden</l>
<l>den besten staet dat oeft ter erden</l>
<l>Ende den mensche te hemele waert</l>
<l>Jn drien  saken openbaert</l>
<l>God des menschen weerdechede</l>
<l>dat hi niet alleene mede</l>
<l>Ghemaect was omme hertsche welde</l>
<l>Maer na der zielen gods ghebelde</l>
<l>Dander es als ic erst seide</l>
<l>datter god sinen raet toe leide</l>
<l>Ende seide maken wi den man</l>
<l>de derde waerdecheit deran</l>
<l>dats dat hi ghemaect was alse here</l>
<l>van allen dieren met groeter ere</l>
<l>dat sine voeden na den sonden</l>
<l>Ende cleden souden tallen stonden</l>
<l>Ende helpen sinen arbeit draghen</l>
<l>vor de mesdaet hoer ic ghewaghen</l>
<l>Gaf god den mensche ende den dieren</l>
<l>vruucht tetene van manieren</l>
<l>want derde brochte niet dan goet</l>
<l>Mensche marc of du bes vroet</l>
<l>du heues verloren in den meesten</l>
<l>dine herscap in den besten</l>
<l>an draken ende an liebarde</l>
<l>an tigren ende an luparde</l>
<l>dit was groete waerdechede</l>
<l>an die mintste hefstu mede</l>
<l>Ghewelt verloren om diin lieghen</l>
<l>dats an messien ende an vlieghen</l>
<l>an die middelste hefstu ghewout</l>
<l>omdat tu marken sout</l>
<l>dattu here altoes wars bleuen</l>
<l>der beesten atstu niet begheuen</l>
<l>tgebod dat di god gheboet</l>
<l>dus vielstu in groeter noet</l>
<l>God benedide den man</l>
<l>ende seide deese woert deran</l>
<l>wasset ende wert menechvout</l>
<l>dit woert dat men ghescreuen hout</l>
<l>Gaet jeghen die buggheren die spraken</l>
<l>valschelike in haren traken</l>
<l>dat huwelic te gherestonde</l>
<l>Ne mach weesen sonder sonde</l>
<l>die daet waent hem weert suaer pardoen</l>
<l>God en hiet noint sonde doen</l>
<l>God sach al dat hi adde ghemaect</l>
<l>al waest goet ende wel gheraect</l>
<l>Uulmaect es nu hemel ende erde</l>
<l>Ende al hare sierheit met groeter werde</l>
<l>Des .vi. daghes verwldi mede</l>
<l>al werc daer hi neerenst toe dede</l>
<l>Ende ruste up den .vij. dach</l>
<l>Niet dat hem eneghe pine verwach</l>
<l>Maer dat hi siin maken liet</l>
<l>Jn sulken ne market niet</l>
<l>hine maect noch alle daghe</l>
<l>vele dincs dins ghene saghe</l>
<l>Maer hine maecte niet hierna</l>
<l>Sine materie die ne was daer</l>
<l>Ghemaect of hare ghelike</l>
<l>an adame was sekerlike</l>
<l>die materie van alden lieden</l>
<l>dit willic an siin vlesch bedieden</l>
<l>van sinen vlessche esset al</l>
<l>dat es ende was ende commen sal</l>
<l>Ende mensche voerme heuet ontfaen</l>
<l>van der zielen suldi verstaen</l>
<l>dat daer ghene ziele af cam</l>
<l>Maer wie so vlesch van hem nam</l>
<l>God gaf hem ziele ghelic adame</l>
<l>de zeuende dach die heet die name</l>
<l>daer god up ruste saterdach</l>
<l>Ende in ebreus eist alse ict sach</l>
<l>heetent die iueden sabaet</l>
<l>dats ruste gods daert al ane staet</l>
<l>[ende] [hi] [benedidene] [dats] [waer]</l>
<l>Sint vierdemenne menech jaer</l>
<l>Duus alse ghiit hier hebt vernomen</l>
<l>So eist ons van Moysesse comen</l>
<l>dat got maecte hemel ende erde</l>
<l>Ende al dat boerde thare werde</l>
<l>al benediide hiit ende seinde</l>
<l>dit was eerdat noint reinde</l>
<l>want eene fontejne van groeten prijse</l>
<l>die quam uten paradyse</l>
<l>gaf natheit in groeter  tiit</l>
<l>alommeendeomme der weerelt</l>
<l>tparadys bediet marien</l>
<l>de fonteine ihesus den vrien</l>
<l>die al met duegeden maket nat</l>
<l>hiernaer sal hict verclaren bat</l>
<l>wat riiuieren derute quamen</l>
<l>Ende oedat sii heeten bi namen</l>
<l>hoert van adame dat besceet</l>
<l>God maectene alse hiervoren steet</l>
<l>van der herden van den lime</l>
<l>Na den vlesche eist dat ic riime</l>
<l>Ende die ziele maecti van niete</l>
<l>weet weel dat hi achterliete</l>
<l>de wareit die niet gheloueden dies</l>
<l>de lettre spreect dat hi inblies</l>
<l>hem den leuenliken gheest</l>
<l>dat bediet recht alremeest</l>
<l>dat hi die ziele sende in vat</l>
<l>plato dolde in deeser stat</l>
<l>vers 405 ontbreekt</l>
<l>hier ontbreekt wijt</l>
<l>die edelste clerc van ogher name</l>
<l>die seide datten lachame</l>
<l>die inghele maecten ende god den gheest</l>
<l>dat segghen sulke hebbe ic ghevreest</l>
<l>dat de ziele ware meede</l>
<l>ghemaect vander goddeliichede</l>
<l>ware dat waer sone mochte dan</l>
<l>Niet ghene sonde doen de man</l>
<l>Niechtemeer dan onse here</l>
<l>Noch oec steruen nemmermeere</l>
<l>DE man was ghemaect vander moude</l>
<l>dat merct. recht in manliker oude</l>
<l>wlcommen in crachte in wlre jueghet</l>
<l>wlmaect van leeden jn sulker dueghet</l>
<l>wilde hi tghebot gods niet begheuen</l>
<l>dat hi mochte eweelike leuen</l>
<l>verbrake hiit oec doer eneghe noet</l>
<l>Dat hireomme smaken soude de doet</l>
<l>Duus was hem wl wille ghegheuen</l>
<l>Weder hi steruen wilde ofte leeuen</l>
<l>God die milde es ende wiis</l>
<l>die maecte dat paradys</l>
<l>ten derden daghe doe hi</l>
<l>vtComen dede bome ende cruut</l>
<l>aldaer die weerelt es an beghin</l>
<l>dat es ten oesten no meer no min</l>
<l>aldaer heuet hiit gheseet</l>
<l>het bescriuet die heleghe weet</l>
<l>dat et es die scoenste stede</l>
<l>die es onder den emel mede</l>
<l>beede bi berghen ende bi landen</l>
<l>vte onser wanderinghen ghestanden</l>
<l>Jof so gheuest metter zee</l>
<l>dat man ne ghewonne nemmermee</l>
<l>Noch negheen came in de stede</l>
<l>Met neghere bendechede</l>
<l>het was toter manen oech</l>
<l>Bedi bleeft vander loeuien droech</l>
<l>Jnt paradys sette onse here god</l>
<l>alt hout want het was siin ghebod</l>
<l>dat scone was ende smaken soechte</l>
<l>ommedat den man ghenoeghen mochte</l>
<l>bede de smake ende dat upsien</l>
<l>jn die middewarde van dien</l>
<l>sette hi des leeuens hout</l>
<l>dat heuet die cracht ende die ghewout</l>
<l>die de vruucht et soe mach hem gheuen</l>
<l>ghesonde ende langhe leeuen</l>
<l>Oec segghen sulke boeke meer</l>
<l>dat hi mach leuen emmermeer</l>
<l>bedi sette hi oec derbinnen</l>
<l>den boem die goet ende quaet leert kinnen</l>
<l>dat heuet bedi de name ontfaen</l>
<l>Omdat doe adaem adde mesdaen</l>
<l>daeran dat hi maecte tquade</l>
<l>ende van den goeden vel in scade</l>
<l>de fontejne daer ic er af liet</l>
<l>die dor dat paradys al vliet</l>
<l>Gaf al den boemen saeps ghenoech</l>
<l>[ende] [al] [der] [plaetchen] [int] [gheuoech]</l>
<l>die deelt haer daer in vieren riuieren</l>
<l>de namen salic u visieren</l>
<l>fisons. ende ganges eet die eene</l>
<l>die lopet endi duere alleene</l>
<l>men vint gout in hare sant</l>
<l>tdbeste dat es in enech lant</l>
<l>Gion of nilus comnt ghelopen</l>
<l>dor dat lant van ethyopen</l>
<l>aldus eet dandre riuiere</l>
<l>tygris de derde. eufrates. dits viere</l>
<l>dicken vallen sie in de erde</l>
<l>dat  si lopen hare verde</l>
<l>Ende springhen vte eere andre stad</l>
<l>die boeke bescriuen ons dat</l>
<l>God droech den mensche van der erde</l>
<l>dat  hine adde ghemaect werde</l>
<l>jnt paradys omdat hi woude</l>
<l>dat hi derin werken soude</l>
<l>Niet derin pinen dor de noet</l>
<l>Maer ghenoechte hebben groet</l>
<l>Ende dattene god soude wachten mede</l>
<l>Ende zee  . man die eleghe stede</l>
<l>Gods  ghebot hem wildit weeten</l>
<l>van alre vruucht soe soutu eeten</l>
<l>Sonder die es an den boem</l>
<l>Die goets ende quaets leert neemen goem</l>
<l>vers 494 ontbreekt</l>
<l>lees dar</l>
<l>lees dar</l>
<l>lees die</l>
<l>lees God</l>
<l>vp wat daghe datduraf eets</l>
<l>Sprac got hic wille dattud weets</l>
<l>Dan soutu daernaer steruelic wesen</l>
<l>Doe seide god teant na deesen</l>
<l>dat de mensche weesen moet</l>
<l>alleene dannees niet goet</l>
<l>make wi hem oec bedi</l>
<l>hulpe die hem gheliic sii</l>
<l>Ende met dien so brochte god</l>
<l>voer adame na siin ghebod</l>
<l>alle voghele metten dieren</l>
<l>van lichte van lande van riuieren</l>
<l>Ende al dat men vint in der zee</l>
<l>Omme tue saken ende nemmee</l>
<l>dat hise noumen soude daer</l>
<l>Ende hi weeten soude voerwaer</l>
<l>dat siin gheliic na den lechame</l>
<l>No der sielen daer niet ne came</l>
<l>daer gaf hem doe adaem de ionghe</l>
<l>name na ebreusche tonghe</l>
<l>die deerste was van allen spraken</l>
<l>doe deede god na deesen saken</l>
<l>Eenen slaep comen in adame</l>
<l>al heuet die dinc slapens name</l>
<l>het was al onmachte van sinne</l>
<l>daer wi gheloeuen dat hi jnne</l>
<l>die emelsche bliscepe vernam</l>
<l>want dat eersten doe hi bequam</l>
<l>profetiseerde hi segghen clerke</l>
<l>van ihesus ende van der elegher kerke</l>
<l>Ende voerseide der loeuien ganc</l>
<l>Ende doemesdach tevoeren lanc</l>
<l>dat hi met brande soude comen</l>
<l>dit seidi siinen kindren somen</l>
<l>jn  deesen slape te deeser stede</l>
<l>Nam god eene rebbe ende vlesch dermeede</l>
<l>Ende maectereaf .j. wiif alleene</l>
<l>vlesch van vlesche been van beene</l>
<l>Ende setteese voer adame</l>
<l>dat hi hare gheuen soude name</l>
<l>hi sprac dit vlesch ende dit been</l>
<l>es van den minen ende al een</l>
<l>virago sal mense noemen</l>
<l>dat luut van manne comen</l>
<l>aldus hiet soe voer de sonden</l>
<l>maer daernaer in corten stonden</l>
<l>doe soe de sonde adde ghedaen</l>
<l>so hiet hise. eua. saen</l>
<l>dat woert mach men dus bedieden</l>
<l>dat soe was moeder al der lieden</l>
<l>alst kint ter weerelt comet vt</l>
<l>So es des cnapelins eerste luut</l>
<l>.a. ende des meiskins .e.</l>
<l>dit ne faeiliert nemmermee</l>
<l>doe adaem dwijf adde ghenant</l>
<l>profeterde hi alteant</l>
<l>Ommedat soe es van minen liue</l>
<l>sal de man volghen siinen wiue</l>
<l>moeder ende vader begheuen</l>
<l>Ende daernaer so es bescreuen</l>
<l>jn eenen vlesch sulsi tue weesen</l>
<l>huwelic voerseide hi na desen</l>
<l>doe eua ende adaem waren ghemaect</l>
<l>waren si bedegader naect</l>
<l>Ende sine scaemden hem niet</l>
<l>Maerct dat men dit an kindren siet</l>
<l>sine scamen hem niet eer entujnt</l>
<l>Eer hare nature sonden kint</l>
<l>dus waest van euen ende van adame</l>
<l>dat sii waren sonder scame</l>
<l>Tien stonden ende ter seluer vren</l>
<l>was van allen creaturen</l>
<l>dat verstaet van allen beesten</l>
<l>tserpent lustech na der geesten</l>
<l>Ende scalc oec van sinne</l>
<l>want  de dieuel wasserjnne</l>
<l>want doe lucifer die scone</l>
<l>wart gheworpen van den trone</l>
<l>adde hiis niit in alre wiis</l>
<l>dat adaem was int paradiis</l>
<l>Ende pensde oe hine vt dade steeken</l>
<l>dade hi hem tghebod gods breken</l>
<l>so moesti huut pensde hi dan</l>
<l>maer dat hi ontsach den man</l>
<l>des ghinc hi eerst toten wiue</l>
<l>Ommedat soe cranker was van liue</l>
<l>metten serpente heuet hiit bestaen</l>
<l>want dat soe  plach doe sonder waen</l>
<l>upendeneder recht te gane</l>
<l>recht na des menschen ghedane</l>
<l>beda scriuet die clerc was diere</l>
<l>het was een serpents maniere</l>
<l>Gheansicht alse .i. joncvrouwe</l>
<l>vte hem sprac die onghetrouwe</l>
<l>alse hi nu doet wildit weeten</l>
<l>vte dien die hi heuet beseeten</l>
<l>Ende hi seide dat ghebot</l>
<l>waeromme so gaeft v god</l>
<l>dat ghi van al den houte ghemeene</l>
<l>Nut sonder van eenen alleene</l>
<l>dit vraghede hi want na hare antworde</l>
<l>soe visierde hi sine moerde</l>
<l>soe sprac ommedat wi bi auenturen</l>
<l>die doet niet ne souden besuren</l>
<l>alsoe bi auenturen seide.</l>
<l>maercte hi wel  hare crancheide.</l>
<l>dat soe vaste niet ne ghelouede</l>
<l>Ende seide ut des serpents hoeuede</l>
<l>No ghine bliifter niet omme doet</l>
<l>maer hi weet wel die here groet</l>
<l>soweltiitso ghireof hebt gheeten</l>
<l>so suldi vroeden ende weeten</l>
<l>vroescap alseof ghi god waert</l>
<l>Eua waert veruaert</l>
<l>want soe gode waende gheliken</l>
<l>soe sach den scoenen boem den riken</l>
<l>Ende die vrucht scoene ende sochte</l>
<l>soe at dat soe sider becochte</l>
<l>Ende boet adame haren man</l>
<l>die messchien merken beghan</l>
<l>dat soe teant niet ne bleef doet</l>
<l>Nochtanne wisti wel al bloet</l>
<l>wat quade deraf soude comen</l>
<l>dus eist bescreuen van hem somen</l>
<l>Ende hi at watsoreaf soude ghescien</l>
<l>hare oghen ontdaden mettien</l>
<l>Niet dat si blent adden ghewesen</l>
<l>Maer hare lust verroerde met deesen</l>
<l>lees verhouaert</l>
<l>jn die naturlike leede</l>
<l>dat soe tevoeren niet ne dede</l>
<l>Ende begonnen hem beden scamen</l>
<l>van hare naecter mesquamen</l>
<l>Doe naemsi bedegader</l>
<l>met haren rade vigheblader</l>
<l>Ende gordense om hare scamelike lede</l>
<l>dus decten si hare scameliichede</l>
<l>daer si saten onder die rijse</l>
<l>hoerden sii in den paradise</l>
<l>Gode wandelen daer hi quam</l>
<l>die sprac waer bestu adam</l>
<l>here seide hi doe hic  adde verstaen</l>
<l>dine stemme vervardic mi saen</l>
<l>Ende hebbe mi ghedecht dor das</l>
<l>Ommedat hic naect was</l>
<l>God sprac wie heft di dat ghewiiset</l>
<l>Sonderdattu di ghespiset</l>
<l>heues met dat ic di verboet</l>
<l>doe sprac adaem dulheit groet</l>
<l>alseof hi gode sine mesdaet</l>
<l>wilde tijen ende siin quaet</l>
<l>dwijf dattu mi gaues sprac hi</l>
<l>Gaeft mi ende ic aet bedi</l>
<l>alseof hi meende het ware bleuen</l>
<l>Ne hadstuse mi niet ghegheuen</l>
<l>doe sprac god te hare dies at</l>
<l>waeromme so datstu dat</l>
<l>doe teegt ieue  den serpente</l>
<l>maer van alden parlemente</l>
<l>droech hare meeninghe van der tale</l>
<l>gode te tiene altemale</l>
<l>dat adaem van der reinder herde</l>
<l>was ghemaect van groeter werde</l>
<l>die nie smerte ne adde ontfaen</l>
<l>No oec niet ne was ondaen</l>
<l>No met ploeghen no met spaden</l>
<l>No besmet met ghere ondaden</l>
<l>betekende de reine marie</l>
<l>die sonder eneghe dorpernie</l>
<l>hare reine vlesch in reinen liue</l>
<l>Niet alse pleghen andre wiue</l>
<l>jhesuse droech oec ende wan</l>
<l>Onbesmet van andren man</l>
<l>Ghelikerwis oec dat adam</l>
<l>des .vi. daghes ter weerelt cam</l>
<l>also wart jhesus onse troest vercoren</l>
<l>jn der .vi. ewen gheboren</l>
<l>den serpente vraghede hi niet</l>
<l>buten sinen rade eist ghesciet</l>
<l>want bi des duuels rade cament al</l>
<l>doe vloecti als hic scriuen sal</l>
<l>want hiis ant serpent began</l>
<l>Ende leide hem drie vloeke an</l>
<l>Ommedat in drien mesdede</l>
<l>Eersten in die nidechede</l>
<l>anderwaerf ommedat heet loech</l>
<l>danderwaerf  ommedat den man bedroech</l>
<l>des waest aldus vermalendiit</l>
<l>het adde omme smenschen oecheit niit</l>
<l>bedi so seide god aldus saen</l>
<l>vp dine borst so sulstu gaen</l>
<l>van loghenen sloecht god in den mont</l>
<l>ende sprac du sult talre stont</l>
<l>erde heeten in diin leeuen</l>
<l>dat lut dat hem was ghegheuen</l>
<l>nam hem god aldaer ter stede</l>
<l>Ende gaf den monde venijn mede</l>
<l>van hoenten at eenen godtsat</l>
<l>jc sal sprac god aldaer ter stat</l>
<l>viantsceep setten sonder bliif</l>
<l>tusschen di ende dwijf</l>
<l>soe sal up diin oeft treden</l>
<l>ende du sult oec talre steden</l>
<l>hare ende hare gheslachte laghen</l>
<l>deese woerde mach men draghen</l>
<l>tote der moeder gods marien</l>
<l>die den duuel met sire partien</l>
<l>altoes duinghet ende jaghet</l>
<l>al eist dat hi hare saghet</l>
<l>Hecht alse die man doet ende pine</l>
<l>ontfaet van serpents venine</l>
<l>alsoe mach smenschen nuchterne spu</l>
<l>dat serpent doden segghic. v</l>
<l>Ommedat sii beede naket waren</l>
<l>So vliet noch serpent tewaren</l>
<l>lees laghet</l>
<l>den naecten mensche waer hi ghecleet</l>
<l>so soutene veninen ghereet</l>
<l>jn tuen saken so mesdede dwijf</l>
<l>soe was hoeuerdech int liif</l>
<l>bedi settese emmermeer god</l>
<l>te sine onder des mans ghebot</l>
<l>Ommedat soe at verbodene spise</l>
<l>dat becocht soe in sulker wise</l>
<l>dat soe met rouwen tskints gheneest</l>
<l>omme den apel daer men af leest</l>
<l>Ommedat adaem in eere wise</l>
<l>alleene mesdede an de spise</l>
<l>des neert hem noch met arbeide</l>
<l>de man in bossche ende in der heide</l>
<l>die herde was gheuloect ghenoech</l>
<l>ommedat soe die vrucht droech</l>
<l>des draegse noch in onsen coerne</l>
<l>bede destelle ende doerne</l>
<l>Doe maecte god yeuen ende adame</l>
<l>omme te deckene hare scame</l>
<l>tue rocke van beestenvellen</l>
<l>dat meendiremede alse wi tellen</l>
<l>dit decsel es van doeden dieren</l>
<l>Ende du best steruelic van manieren</l>
<l>doe sprac god nu es adaem ghemaect</l>
<l>als een van ons wiis gheraect</l>
<l>dit was gheliicals in een spot</l>
<l>ommedat hi wilde weesen got</l>
<l>Ommedat hi vrailike weet</l>
<l>quaets ende goets ondersceet</l>
<l>Nu stectene vte den paradyse</l>
<l>dat hi niet ete der spise</l>
<l>die es an dat lignumvite</l>
<l>Ende hi dan leue emmerme</l>
<l>Ende dit ne daer hu wondren niet</l>
<l>dat dit van den houte ghesciet</l>
<l>want sulc eylant es onder den dach</l>
<l>daer gheen mensche in steruen mach</l>
<l>jnt lant van serres waest dat seghic .v.</l>
<l>eene dinc ane boeme ende es ru</l>
<l>daer men mede langhet tliif</l>
<l>Ende alexander sonder bliif</l>
<l>Screef tote aristotiles</l>
<l>datter vele volcs jn es</l>
<l>die langhe leueden vtermaten</l>
<l>Ommedat sii van der vruucht aten</l>
<l>God stakene vten paradyse</l>
<l>Omdat hi soude na dorpers wise</l>
<l>deerde oefenen daer hi tevoeren</l>
<l>Of was ghemaect nu suldi hoeren</l>
<l>van wat lande hi ghemaect was</l>
<l>vten lande van damas</l>
<l>daerbi waren sii hij ende sijn wijf</l>
<l>bede bedoluen na hare lijf</l>
<l>jn speluncaduplici</l>
<l>also noemt die bible mj</l>
<l>jn dien acker sloech also wel</l>
<l>Caym sinen broeder abel</l>
<l>voert paradys sette onse here</l>
<l>Cherubyn die den duuel keere</l>
<l>dat hire nemmermeer in vaert</l>
<l>die adde oec .i. vierin suaert</l>
<l>dat vier den wech den man bename</l>
<l>datter neghen in ne came</l>
<l>dat suert es kerende ghenant</l>
<l>hen es el niet dan een brant</l>
<l>een vierin mur diet  ommegeet</l>
<l>bedi eist dat ment kerende eet</l>
<l>dat god dan wel doen mochte</l>
<l>weltiitdat hem goet dochte</l>
<l>het was een stic wech altesamen</l>
<l>doere enoch ende helyas in quamen</l>
<l>Maer dat bloet dat sindent liep</l>
<l>vt ons heren wonden diep</l>
<l>jn siere passien deet al vt</l>
<l>dies essere meneghe saleghe brut</l>
<l>van gods aluen siider in comen</l>
<l>die haren loen heuet ghenomen</l>
<l>Moyses die ouerliit</l>
<l>cortelike adaems tiit</l>
<l>Ende der kinder die hi wan</l>
<l>Maer siident was .j. helech man</l>
<l>Metodius .j. martelare</l>
<l>daer hi was ghevanghen suare</l>
<l>jn enen karkere bat hi seere</l>
<l>dat hem vertoghen soude onse heere</l>
<l>de weerelt ende hare beghin</l>
<l>die eleghe ghest hi brochtem jn</l>
<l>dat adam met sinen wiue</l>
<l>maghet met onbesmetten liue</l>
<l>vte den paradyse cam hare</l>
<l>Ende hem te sinen .xv.den jare</l>
<l>gheboren wart siin sone caym</l>
<l>Ende calmana sin suster met him</l>
<l>Ouer .xv. jaer alsowel</l>
<l>wart daernaer gheboren abel</l>
<l>Ende syn suster delbora</l>
<l>doe adam was out derna</l>
<l>.C. jaer ende .xxx. alsowel</l>
<l>vermoerde caym den goeden abel</l>
<l>doe bewendene adam ende yeue</l>
<l>.C. jaer dor sine lieue</l>
<l>doe hi was out .cc. jaer</l>
<l>Ende .xxx. weet wel voerwaer</l>
<l>wan hi sinen soene zeed</l>
<l>Nemmermeer ne noemtene de weet</l>
<l>kinder ghewonnen bi sinen liue</l>
<l>dan alleene dese viue</l>
<l>Maer men wilt wanen ende weten</l>
<l>datter vele siin vergheten</l>
<l>hoert hier der redenen ghenoech</l>
<l>tui caym abelle versloech</l>
<l>Caym was van herten vrec</l>
<l>bedi viel hi in duuels strec</l>
<l>Ende wan coeren</l>
<l>indieghelikedat hi wilde wesen rike</l>
<l>abel die hilt scaep in den sande</l>
<l>doe souden sii doen hare offrande</l>
<l>daer brochte caym siin dulste coeren</l>
<l>abel brochte gode tevoeren</l>
<l>van sinen scapen dat vetste lam</l>
<l>Omdat die gifte gode bequam</l>
<l>Cam tfier van gode onder sine hande</l>
<l>Ende verterde sine offrande</l>
<l>Maer cayme ne gheuielt niet so</l>
<l>des was hi droeue ende onvroe</l>
<l>Ende ledde sinen broeder abelle</l>
<l>jn dien acker als die felle</l>
<l>aldaer hine deromme moerde</l>
<l>doe sprac god te hem dese worde</l>
<l>Caym waer es abel din broeder</l>
<l>Niet indien god ne was vroeder</l>
<l>te wetene waer hi was ghevaren</l>
<l>Ende oec wiste hi die moert tewaren</l>
<l>Maer caym wilde als een quaet</l>
<l>decken sinen wle daet</l>
<l>Ende seide hine wiste niet van den broeder</l>
<l>bem ic sprac hi vam  hem hoeder</l>
<l>mettien onse here seghet</l>
<l>Sin bloet dat up derde leghet</l>
<l>roept van der erden ane mj</l>
<l>vermalendit bestu bedi</l>
<l>vluchtech ende onghestade  na deesen</l>
<l>Soutu up der erden weesen</l>
<l>Caym die in wanopen vel</l>
<l>Sprac nu weetic arde wel</l>
<l>dat merre es vele mine sonde</l>
<l>dat hic emmermeer ghebetren conde</l>
<l>wieso mi vint sal mi verslaen</l>
<l>Neen sprac god soe saelt niet gaen</l>
<l>dit sprac hi in derre maniere</l>
<l>alseof hi seide dune sterfs niet sciere</l>
<l>Maer sowieso cayme vermoert</l>
<l>Soe verstaet men dese word</l>
<l>Ende quit van der keitiuechede</l>
<l>hem beoerter dit toe mede</l>
<l>Seuenvout sal hit becopen</l>
<l>dat meende god die tiit sal loepen</l>
<l>tote den zeuenden eer die caytiif</l>
<l>Emmer verliest siin lijf</l>
<l>Want lamech galt hem sine pine</l>
<l>die was die seuende na cayme</l>
<l>God teekendene daer ter stede</l>
<l>jnt hoeft metter jechtechede</l>
<l>dat men daerbi liete te liue</l>
<l>doe vloe hi och met sinen wiue</l>
<l>ten oesten waert dat wanen wj</l>
<l>dit was aldaer dat nu es endi</l>
<l>Caym die bediet de jueden</l>
<l>die wle vaelsce rueden</l>
<l>jhesus kerst was hare broeder</l>
<l>Na den vlesche want siin moeder</l>
<l>Marie waseraf gheboren</l>
<l>alse die rose wast up den doeren</l>
<l>om sine duegt waer si hem fel</l>
<l>also was caym abel</l>
<l>Si crustene ende  laetse leuende</l>
<l>Ende gheliicalse caym beuende</l>
<l>jnt houet was dat wi daerbi</l>
<l>van doetslane liete vri</l>
<l>also siin de iueden mede</l>
<l>gheteekint an hare manlichede</l>
<l>dat mense leuende sal laten</l>
<l>dat men sal sien dat sii verwaten</l>
<l>van gode siin ende versceden</l>
<l>hen es weeder no kerstin no eedin</l>
<l>hine laetse onder hem leuen</l>
<l>Omme den chens die si hem gheuen</l>
<l>Onder hare viande oudensii tliif</l>
<l>recht alse caym die caytiif</l>
<l>Onghestadech ende onwert</l>
<l>Was hi ende bloet ende veruaert</l>
<l>aldus es dat juetsche diet</l>
<l>Ghine wetse gheeruet niet</l>
<l>Maer dolende van lande te lande</l>
<l>leuen sii onder hare viande</l>
<l>jn wanopen siin met allen</l>
<l>Recht alse caym gheuallen</l>
<l>Cayms wiif hiet calmana</l>
<l>die droech hem .j. zoene derna</l>
<l>Enoch hiet hine ende na dat</l>
<l>So maecti .j. niewe stat</l>
<l>die hiet hi alse siin zoene hiet</l>
<l>hier mach men merken diet besiet</l>
<l>dat vele liede doe waren mede</l>
<l>die hem holpen maken die stede</l>
<l>al siin sii onghenoemnt bleuen</l>
<l>josephus die heeft bescreuen</l>
<l>dat caym roefde in sine stat</l>
<l>Ende leerde siinen lieden dat</l>
<l>Ende onthilt hem in sine stede</l>
<l>hi was dalreeerste mede</l>
<l>diet lant delde ende veste poert</l>
<l>ghierecheit leerde hem die moert</l>
<l>Enoc siin sone wan jrad</l>
<l>Ende jrad die wan na dat</l>
<l>Eenen soene hiet manideel</l>
<l>hier ontbreekt men</l>
<l>de goene wan matusael</l>
<l>die matusael die wan</l>
<l>lamech dat was een recht quaet man</l>
<l>hi was die seuende van adam</l>
<l>Ende deerste die tue wiif nam</l>
<l>dus dedi oerdoem an de wet</l>
<l>want god in deerste ade  gheseet</l>
<l>dat sii tue. man ende wijf</l>
<l>waren een vlesch ende .j. liif</l>
<l>hine seide niet .j. man neemer tue</l>
<l>lamech achtets no min no mee</l>
<l>Oda ende cella hieten sine wiue</l>
<l>Oda wan jabel binnen sinen liue</l>
<l>hi was deerste in die  wostinen</l>
<l>jn herden maniere leerde pinen</l>
<l>hi maecte eerst herden pawelioene</l>
<l>die si moghen te haren doene</l>
<l>van der  weide in dandre draghen</l>
<l>hi sciet die beesten ende dede jaghen</l>
<l>de scaep binnen eere stede</l>
<l>Ende de ghete teere andre mede</l>
<l>jubal was siin broeder ghenant</l>
<l>hi was die musike vant</l>
<l>Ende ommedat hi adde hoeren ghewaghen</l>
<l>adame van .ij. doemesdaghen</l>
<l>Eenen van watre. ende eenen van viere</l>
<l>visierde hi in derre maniere</l>
<l>dat musike behouden bleue</l>
<l>dat hi in .ij. colummen screue</l>
<l>Sine const in .j. ardine</l>
<l>Ende in eene maerberine</l>
<l>Of tvier came dat die erde</l>
<l>hare dernaer openbaerde</l>
<l>Of duater came de maerberine</l>
<l>bleue gheeel na der pine</l>
<l>Cella wan tubalcaim</l>
<l>eerst was gheuisiert bi him</l>
<l>Smeden ende de behendechede</l>
<l>an sine hamere leestmen mede</l>
<l>dat jubal vant jn haren luut</l>
<l>van musiken groet denduut</l>
<l>tubalcaimus suster neonia</l>
<l>in die, lees die in</l>
<l>lees eere</l>
<l>die visierde oec derna</l>
<l>harde meneghertiere weeuen</l>
<l>dus eist van deesen bescreuen</l>
<l>Lamech alse scriuet  josephus</l>
<l>was seere vroet ende sprac aldus</l>
<l>hoert mine woert bede lamechs wiif</l>
<l>hic hebbe ghenomen siin lijf</l>
<l>Met mire wonde eenen man</l>
<l>Ende ic hebbe doet deran</l>
<l>Eenen jonghelinc in mire nidechede</l>
<l>van cayms moerdadechede</l>
<l>cam seuenuoudeghe wrake</l>
<l>Ende van lamechs quader sake</l>
<l>sal wrake siin .vii.endelxxvout</l>
<l>dit voerseit die carel out</l>
<l>alseoft ghesciet ware ende hiit saghe</l>
<l>hi was gheuallen in de daghe</l>
<l>Ende adde verloren die oghen</l>
<l>Nochtanne scoet hi wel met boghen</l>
<l>Een cnape leeddene daer hi ghinc</l>
<l>Ende weltiitso hi hoerde dinc</l>
<l>die scoet hi al onghesien</l>
<l>Cayme hoerdi met dien</l>
<l>daer hi ruschede int wout</l>
<l>Ende scoetene doet me ghewout.</l>
<l>Ende alst hem seide de jonghelinc</l>
<l>sloech hi omme de selue dinc</l>
<l>dien met sinen boghe doet</l>
<l>hieraf so cam wrake groet</l>
<l>si .lxxvii. die van hem quamen</l>
<l>die verdronken altesamen</l>
<l>jn de louie dernaer</l>
<l>Ende sine wiif die waren hem suaer</l>
<l>al duereendetuere al siin leuen</l>
<l>dus es die wrake up hem verheuen</l>
<l>Adam wan dus teelt de weet</l>
<l>eenen soene ende hietene zeet</l>
<l>Ende zet die wan dus eist ghesciet</l>
<l>eenen sone die enos  hiet</l>
<l>dat was die eerste leest men mede</l>
<l>die te gode maecte ghebede</l>
<l>Ende aneriep ons heren name</l>
<l>Oec so leesmen van adame</l>
<l>dat hi  adde xxx sonen</l>
<l>Ende xxx doctren sonder den gonen</l>
<l>abelle die caym versloech</l>
<l>dat becochte hi suaer ghenoech</l>
<l>zets sone enos  die wan</l>
<l>heenen sone ende</l>
<l>Ende die wan daernaer alsowel</l>
<l>eenen zone hiet malaleel</l>
<l>Malaleel  die wan jaret</l>
<l>Ende daernaer dus eist gheset</l>
<l>so wan iaret enoch</l>
<l>eenen sone ende leuet noch</l>
<l>Enoch wan matusale</l>
<l>die wan lamec. lamec noe</l>
<l>Ghelikerwisdat van cayme</l>
<l>alse ghit leest in deerre rime</l>
<l>de seuende was fel ende quaet</l>
<l>also was de seuende die staet</l>
<l>jn sets gheslachte enoch de beste</l>
<l>daeromme voerdene in sine veste</l>
<l>God. dats in dertsche paradys</l>
<l>Ende sal leuen maect men ons wiis</l>
<l>Met joien tote antkerst tijden</l>
<l>Ende jeghen hem striden</l>
<l>hi dien god sal vermalendien</l>
<l>Salne doet slaen ende helyen</l>
<l>DOe  was van adame die .x.</l>
<l>die vele wardecheden verdienden</l>
<l>deerste ewe ende jn hem</l>
<l>daer ic seker aue bem</l>
<l>dat soe stont tvedusentech jaer</l>
<l>Ende tueondert dat es waer</l>
<l>daertoe .xl.ende.iiii.</l>
<l>Noe wan die goedertiere</l>
<l>doe hi adde .v.ondert. jaer</l>
<l>drie sonen nu hoerternaer</l>
<l>hare namen siin dus gheset</l>
<l>Sem ende. cam. ende jafet</l>
<l>Moyses bescriuet mede</l>
<l>tui god die luuie comen dede</l>
<l>hi seide het waren vele liede</l>
<l>hier twee woorden uitgekrabd, vul in hiet cainan</l>
<l>lees verdiende</l>
<l>jndertiitdat dat ghesciede</l>
<l>Ende die van zet waren comen</l>
<l>die wille hi gods kinder nomen</l>
<l>want si loueden wel altesamen</l>
<l>Ende die van cayme quamen</l>
<l>die hiet hi des menschen kinder</l>
<l>want hare duegheden waren minder</l>
<l>doe waren lieden van zeet comen</l>
<l>die cayms dochter adden vernomen</l>
<l>dat sii scone waren van liue</l>
<l>Ende namense bedi te wiue</l>
<l>Ende daeraf camen gygante</l>
<l>Onghemate grote seriante</l>
<l>die onsen here niet ontsaghen</l>
<l>josephus scriuet dat doe laghen</l>
<l>bi den vrowen die quade gheeste</l>
<l>Ende daeraf quamen die meeste</l>
<l>liede alse wi leesen hoeren</l>
<l>aldus wart meerlin gheboren</l>
<l>jn arturs boeke leest men dus.</l>
<l>Een goet man hiet medodius</l>
<l>die hem dor gode liet doet slaen</l>
<l>lach in eenen carker gheuaen</l>
<l>hi bat gode in sinen sijn</l>
<l>dat hi heme dat beghin</l>
<l>van erderike toghen wilde</l>
<l>Ende god hordene die milde</l>
<l>hi bescreef dat doe plaghen</l>
<l>die quade liede in dien daghen</l>
<l>te verkerne der naturen zeden</l>
<l>want si bouen ligghen deden</l>
<l>de vrouwen ende selue onder laghen</l>
<l>hieromme wildse onse here plaghen</l>
<l>Ende hiet noe maken die arke</l>
<l>die goet was van ghewarke</l>
<l>hare ghescelpen  was aldus</l>
<l>lanc was soe .ccc. cubitus</l>
<l>Elc cubitus in geometrie</l>
<l>heft .ix. voete vrie</l>
<l>vijftech cubitus was soe oech</l>
<l>Scriift moyses dier niet omme en loech</l>
<l>xxx. cubitus was soe wijt</l>
<l>soe voerder upwart talre tijt</l>
<l>lees metodius</l>
<l>lees ghescepe</l>
<l>so soe emmer naude ende loec</l>
<l>jnt upperste so ne was soe oec</l>
<l>Maer .j. cubitus wijt ende lanc</l>
<l>Onder in den nedersten ganc</l>
<l>viercante ende bouen mede</l>
<l>Ghemaect met groeter behendecheden</l>
<l>.v. woninghen daer men in mochte wandren</l>
<l>deene woninghe bouen der andren</l>
<l>als ons bescriuet iosephus</l>
<l>beneden leese wiit aldus</l>
<l>was dar hare mes in vel</l>
<l>darbouen was ghemaect wel</l>
<l>te houdene dat borde ter spise</l>
<l>daerbouen adde noe de wise</l>
<l>der bitender diere woenen ghemaect</l>
<l>bet up .j. ander stede staet</l>
<l>daer waren in de sochte beesten</l>
<l>jnt upperste so staet in der gesten</l>
<l>woenden die vogle ende tfolc mede</l>
<l>tusschen tuen cameren terre stede</l>
<l>tusschen den sochten creaturen</l>
<l>Ende den wreden was teere duren</l>
<l>een jnganc aldaer ghemaect</l>
<l>God die tallen tiiden waect</l>
<l>deede van onsuueren dieren</l>
<l>tue derjn van elker manieren</l>
<l>van suueren dedi datterin camen</l>
<l>van elken doene .ij.  tesamen</l>
<l>Suuer heet mense die spletvoete siin</l>
<l>Ende bi naturen edeken  pliin</l>
<l>dander eeten onsuuer weesen</l>
<l>Noe ghinc in na deesen</l>
<l>Sine .iiii sonen. ende hare .iiij. wiif</l>
<l>deese achte menschen behelden dliif</l>
<l>doe adde noe .dc. jaer</l>
<l>Ende in meie waest dats waer</l>
<l>des .xvii. daghes dat hirein ghinc</l>
<l>God die vorweet alle dinc</l>
<l>Sloet die duere toe van buten</l>
<l>Ende  die adren ontsluten</l>
<l>van der erden ende water utecomen</l>
<l>dat meneghe tliif heft ghenomen</l>
<l>hier ontbreekt dede</l>
<l>Ende god ontdede die suerke mede</l>
<l>Ende deet reinen sonder vrede</l>
<l>.xl. nachte. ende .xl. daghe</l>
<l>tevoeren dan es ghene saghe</l>
<l>sone reinet clene no groet</l>
<l>darke hief up ende vloet</l>
<l>hoghe in de lucht wi lesent dus</l>
<l>dat water .xv. cubitus</l>
<l>bouen allen berghen oghe ghinc</l>
<l>dus verdranc al leuende dinc</l>
<l>Sonder die vissche nu merket dies</l>
<l>Ende al dat in der erden wies</l>
<l>die arke daer metten lieden</l>
<l>Noe in vloe die mach bedieden</l>
<l>Wel met redenen marien</l>
<l>dar god mede wilde vrien</l>
<l>die weerelt al van luciferre</l>
<l>die te marien hebben gherre</l>
<l>Ende altemale in hare vlien</l>
<l>hem mach altoes niet messchien</l>
<l>Noch hier no ten langhen liue</l>
<l>dus es soe darke daer die caitiue</l>
<l>jn varen ende dat liif ontdraghen</l>
<l>want soe oert elken mensche claghen</l>
<l>Aldus grod  dans ghene saghe</l>
<l>was dwater .c't!. daghe</l>
<l>daernaer leesmen dat heet waende</l>
<l>jn october in dier maende</l>
<l>vp den .vii.xx.sten dach</l>
<l>dat die arke daert volc in lach</l>
<l>vp  de berghe van armenien</l>
<l>des oeric noch den boeken lien</l>
<l>dat men derof noch vint out</l>
<l>up die berghe dat seere es out</l>
<l>ten eersten daghe in januare</l>
<l>dat wi tbeghin noemen van den jare</l>
<l>leesmen dat eerst die berghe bleken</l>
<l>Noe ontdede oeric spreken</l>
<l>Eene veinstre die an die arke stoet</l>
<l>Ende liet vlieghen met der spoet</l>
<l>den roec die niet weeder ne cam</l>
<l>daernaer hi de duue nam</l>
<l>Ende lietse na den roeke vlieghen</l>
<l>hiervoor ontbreekt sat</l>
<l>sone vant waer rusten sonder lieghen</l>
<l>Ende beette up die arke neder</l>
<l>Na .vij. daghe sendise weder</l>
<l>doe troeste soe die caitiue</l>
<l>Met eenen telghe van eere oliue</l>
<l>dat soe ter arken nauonts brochte</l>
<l>doe was noe te moede sochte</l>
<l>die duue bediet onser vrouwen</l>
<l>die ter arken kerde met trouwen</l>
<l>Ende den telch van der oliuen</l>
<l>brochte ghedreghen den keitiuen</l>
<l>Oliue bediet pais ende vrede</l>
<l>wieso in der serechede</l>
<l>Ende in sonden es beuaen</l>
<l>laet hi sine harte an hare staen</l>
<l>Marie diene besuictene niet</l>
<l>soe brinct te paise siin verdriet</l>
<l>Ende maect hare kint te hem sochte</l>
<l>recht alse de duue doliue brochte</l>
<l>Echt naer .vij. daghe dernaer</l>
<l>sendise vt dat es waer</l>
<l>alse hi adde ghedaen oec eer</l>
<l>Maer soe ne kerde nemmeer</l>
<l>Nu oert arde wel hiernaer</l>
<l>doe noe adde adde  .dc. jaer</l>
<l>Ende .j. dertoe ten eersten daghe</l>
<l>van aprile dans ghene saghe</l>
<l>ondede noe dat suldi marken</l>
<l>bouen dat decsel van der arken</l>
<l>Ende sach dat de erde was ghedroeghet</l>
<l>Maer hi heuet hem ghedoghet</l>
<l>dat hi ute wilde niet</l>
<l>Eerdat hem ons here hiet</l>
<l>Maer doe hire adde in ghesiin .j. jaer</l>
<l>vp den seluen dach dernaer</l>
<l>jn den meie ghinc hirevt</l>
<l>want got hiet hem ouerluut</l>
<l>bede hem ende al den dieren</l>
<l>Ende sprac in deser manieren</l>
<l>Wasset diet voert menechfout</l>
<l>Ende werct de erde met ghewout</l>
<l>DOe maecte noe .j. outaer</l>
<l>jn gods eere ende betaelde  daer</l>
<l>sic</l>
<l>Ende offerdereup van suueren dieren</l>
<l>Seuene van hare manieren</l>
<l>die berrende hi daer ter stede</l>
<l>daertoe dedise mede</l>
<l>dat die tue dinghe altesamen</l>
<l>Met soeter roke vor gode quamen</l>
<l>doe sprac god selue tote noe</l>
<l>hic ne vermalendie nemmermee</l>
<l>herderike om der liede leed</l>
<l>want si ten sonden siin ghereet</l>
<l>Saettijd. oest. dach ende nacht</l>
<l>des somers ende des winters cracht</l>
<l>die ne sullen rusten njet</l>
<l>Ende ghi menscelike diet</l>
<l>wasset ende weert menechfout</l>
<l>Ende vwe vreese ende hu ghewout</l>
<l>Si bouen allen andren dieren</l>
<l>jc gheue hu in derre manjeren</l>
<l>Orlof alrehande vlesch te etene</l>
<l>Maer dit doe hic v te weetene</l>
<l>dat hic manslacht verbiede</l>
<l>voer deese tijt segghen de liede</l>
<l>dat noint mensche vlesch en at</l>
<l>God gaf hem .j. teekin na dat</l>
<l>dat sij hem niet veruaerden seere</l>
<l>jeghen de louie nemmermeere</l>
<l>dat siet men in den reghenboghen</l>
<l>Noint ne saghene menschen oghen</l>
<l>dat weet hic weel voer deese dinghen</l>
<l>tue varwen heft hi sonderlinghe</l>
<l>Eenen van watre eenen van viere</l>
<l>troede dat es sine maniere</l>
<l>Es ons naerre dan dat bleeke</l>
<l>die dreeghet dus rike ende weke</l>
<l>al es de louie vergaen</l>
<l>Een vier sal comen sonder waen</l>
<l>daer niet voeren ghestaen en mach</l>
<l>dat weert de achterste doemesdach</l>
<l>Doe pijnde noe ter erden waert</l>
<l>Ende plante .j. wijngaert</l>
<l>daer hi tacterst wiin af dranc</l>
<l>Ende wart dronkin an sinen danc.</l>
<l>Ende bleef slapende up .j. dach.</l>
<l>Jnt huus dar hi wonens plach.</l>
<l>Naect lach hi tusschen sine been.</l>
<l>Menne plach doe broeke negheen.</l>
<l>Semirramis hebbic vernomen.</l>
<l>Die men sal hierachter nomen.</l>
<l>Was die erste broeke  vant.</l>
<l>Cam noe sone altehant.</l>
<l>Dar die vader lach al bloet.</l>
<l>Ende maecteromme si  lachghen groet.</l>
<l>Ende doet sinen broedren verstaen.</l>
<l>Die camen achterwart ghegaen.</l>
<l>Dat har negheen den vader sach.</l>
<l>Ende dectene dar hi lach.</l>
<l>Terstdat noe ontwake was.</l>
<l>Ende hi die warheit wiste das.</l>
<l>Dat hem sijn minste sone dede.</l>
<l>Vermaledidi dar ter stede.</l>
<l>Cams  kint dat hiet canaan.</l>
<l>Vp sijn gheslachte leesmen so wan.</l>
<l>Tiuesche volc  dat heleghe lant.</l>
<l>Aldus sloechse die suare bant.</l>
<l>Van den vloeke die noe gaf.</l>
<l>Sem dar camen die ioden af.</l>
<l>Was ghebenediet ende iafet.</l>
<l>Dat was ommedat si daden bet.</l>
<l>Cam bediet die quade ioden  .</l>
<l>Die vule onreine rueden.</l>
<l>Cam die spotte doe hi sach.</l>
<l>Doe sijn vader naect lach.</l>
<l>Ende hi dronken lach van wine.</l>
<l>Jhesus was dronker van der pine.</l>
<l>Die hem die vule ioden daden.</l>
<l>Ende hi hinc naect sonder ghewaden.</l>
<l>An de cruce dor onse mesdaet.</l>
<l>Daer bespotten menich quaet.</l>
<l>Daromme es tgheslachte algader.</l>
<l>Vermalediet als om den vader.</l>
<l>Canam  sijn sone was.</l>
<l>Alsoals men hiervoren las.</l>
<l>Alse noe hadde .dccc. iaer.</l>
<l>lees sijn</l>
<l>lees canaan</l>
<l>Ende .l. mede dat es waer.</l>
<l>Staerf hi als ter mensceit hord.</l>
<l>Josephus scriuet in sine word.</l>
<l>Dat niemene te spotte ne kere.</l>
<l>Tlanghe leuen van wilenere.</l>
<l>Het cam om har grote dueghet.</l>
<l>Ende omdat ghi marken mueghet.</l>
<l>Dat si vonden astronomie.</l>
<l>Arismerike  ende geometrie.</l>
<l>Ende andre conste mede vonden.</l>
<l>Die men niet in corten  stonden.</l>
<l>Vinden mach segghen si tewaren.</l>
<l>Hen ne si in .vij.hondert iaren.</l>
<l>Men mach ondervinden niet eer.</l>
<l>Der sterren ganc ende hare keer.</l>
<l>UAn desen noes kinder cam.</l>
<l>Sem. iaphet. ende cam.</l>
<l>Grod gheslachte hord.</l>
<l>Wat ic scriuen sal vort.</l>
<l>Van iaphet camere .x. ende viue.</l>
<l>Ende van camme .x.warf drie.</l>
<l>Ende van sem ghelouets mie.</l>
<l>Camer .x. ende seuene.</l>
<l>Suenen stoud ende starc van leuene.</l>
<l>Dit was .lxx.endetve.</l>
<l>Dochter ne telt men no min no me.</l>
<l>Van desen volke sijn ontsponghen.</l>
<l>.Lxxij. manieren van tonghen.</l>
<l>Sems gheslachte hadde asia.</l>
<l>Cam eg's4ypten ende affrica.</l>
<l>Japhet frigien ende europen.</l>
<l>Die tve gheslachten laten wi lopen.</l>
<l>Ende tellen mest van sem.</l>
<l>Vmdat marie cam van hem.</l>
<l>Mar cam wan enen sone hiet thus.</l>
<l>Van heme lesewijt aldus.</l>
<l>Dat hi wan nembord den g's4ygant.</l>
<l>Die word erst rouende tlant.</l>
<l>Ende erst here met mueghentheden.</l>
<l>Hi dede vier erst anebeden.</l>
<l>Mecodius  die martelare.</l>
<l>lees Aritmetike</l>
<l>lees ontspronghen</l>
<l>lees chus</l>
<l>lees Metodius</l>
<l>Seghet van noe al openbare.</l>
<l>Dat hie na die louie wan.</l>
<l>Enen sone die goede man.</l>
<l>Jonicus  was hi ghenant.</l>
<l>Etam gaf hi hem een lant.</l>
<l>God gaf desen groten sin.</l>
<l>Astronomie die nam beghin.</l>
<l>Van  desen want hise vant.</l>
<l>Nembroed die cam in sijn lant.</l>
<l>Die gigant wie lesent dus.</l>
<l>Hi was lanc .x. cubitus.</l>
<l>Hie vernam ende leide an desen.</l>
<l>Hoe hi here soude wesen.</l>
<l>Jonicus die vorseide mede.</l>
<l>Dat cams kinder die moghenthede.</l>
<l>Erst souden hebben alse wijt horen.</l>
<l>Want belus was van hem gheboren.</l>
<l>Darna soude sems gheslachte.</l>
<l>Die werelt duinghen met crachte.</l>
<l>Dat waren percen ende meden.</l>
<l>Die vele hadde moghenteden.</l>
<l>Darna die van iafet camen.</l>
<l>Dat waren grieken alse wijt vernamen.</l>
<l>Ende die romeine die hare beduanc.</l>
<l>Hadden dur al die werelt lanc.</l>
<l>[Alst] [emmer] [moeste] [ghescien.]</l>
<l>[Noch] [mach] [ment] [heden] [daghes] [sien.]</l>
<l>[Dat] [alle] [die] [ghelouen] [in] [erderike.]</l>
<l>[Moeten] [sijn] [onderdaen] [den] [romscen] [rike.]</l>
<l>[Hierna] [sal] [men] [horen] [die] [spraken.]</l>
<l>[Hoedat] [si] [onsen] [here] [wraken.]</l>
<l>Nembord wart van cams gheslachte.</l>
<l>Coning ende duancse onsachte.</l>
<l>Ouer sems gheslachte word heuesman.</l>
<l>Ende sin ofcomende hiet iectam.</l>
<l>Susen die word here ghinder.</l>
<l>Ghemaect ouer iafets kinder.</l>
<l>Men vint boeke bescreuen.</l>
<l>Dat nochtoe in noes leuen.</l>
<l>Waren .xxiiij.dusent man.</l>
<l>Ende dartoe .c. nochtan.</l>
<l>Sonder wijf ende sonder kinder.</l>
<l>lees Jonitus</l>
<l>de verzen 1398-1403 ontbreken</l>
<l>lees houetman.</l>
<l>Die si vele hadden ghinder.</l>
<l>NA noes doed maecten die heren.</l>
<l>Enen tor dar wi of leren.</l>
<l>So grod so wijt dat nu terstonde.</l>
<l>Niemen wel ghelouen conde.</l>
<l>Dar scietse god oude ende ionghe.</l>
<l>Ende gaf elken en tonghe.</l>
<l>Hieraf cam dat weetmen wale.</l>
<l>Dat men vint so meneghe tale.</l>
<l>Sem wan een kint hiet arfaxat.</l>
<l>Na die louie nv merct dat.</l>
<l>Arfaxat die wan sale.</l>
<l>Die selue hadde namen tve.</l>
<l>Lucas hetene ca's4ynan.</l>
<l>Die leest men dat heber  wan.</l>
<l>Heber wan falech darna.</l>
<l>Jn sinen tiden weet ouerwaer.</l>
<l>Ghesciede twonder van den tonghen.</l>
<l>Falech wan ragu den ionghen.</l>
<l>Ragu wan sarug ghelouet das.</l>
<l>Dat in sinen tiden coninc was.</l>
<l>Belus van nembroeds gheslachte.</l>
<l>Die een deel wan oec met crachte.</l>
<l>Des lans van assaria.</l>
<l>Na sine doet so wan darna.</l>
<l>Ninus sijn sone altemale.</l>
<l>Van desen ninus es die tale.</l>
<l>Dat hi was deerste orloghes man.</l>
<l>Van desen leesmen dat hi verwan.</l>
<l>Camme die noch niet was doed.</l>
<l>Ende in brachten was here groed.</l>
<l>Zoroastres hiet menne daer.</l>
<l>Touerie vant hi dats waer.</l>
<l>Ende de .vij. arten mede.</l>
<l>Leesemen dat hi graueren dede.</l>
<l>Jn .vij. colummen van metale.</l>
<l>Ende in .vij. ardine alsowale.</l>
<l>Jeghen water ende brant.</l>
<l>Ninus sijn suare viant.</l>
<l>Verbarn sine boeke algader.</l>
<l>Ninus was der afgode vader.</l>
<l>Want doe belus doet was bleuen.</l>
<l>Heueti een beelde verheuen.</l>
<l>Na sinen vader dat hi eerde.</l>
<l>Wieso mesdaen adden ende bekerde.</l>
<l>Den  beilde ende daertoe vloe.</l>
<l>Hine adde niet te scaden een stroe.</l>
<l>Omdat dese dinc ghesciede.</l>
<l>So hanebedent vele liede.</l>
<l>Die van calden dit vintmen hier.</l>
<l>Anebeden teerste vier.</l>
<l>Ommedat alle afgode verbrande.</l>
<l>Houtin coprin alrehande.</l>
<l>Die papen van canopen namen</l>
<l>Haren belus alle tesamen.</l>
<l>Ende daden hem die crone of dor dat.</l>
<l>Ende settervp een erdin vat.</l>
<l>Na eene crone maecten sijt.</l>
<l>Al vulgate  waest ende niet wijt.</l>
<l>Ende daer was water in ghedaen.</l>
<l>Ghestopt met wasse sonder waen.</l>
<l>Ende settent in caldensen  viere.</l>
<l>Dat was moeste smelten sciere.</l>
<l>Ende dat water vte den brand.</l>
<l>Dus behelt de hogher hand.</l>
<l>Belus afgod ende dus began.</l>
<l>Die dolinghe onder die nam.</l>
<l>Want die duvel spraket vt.</l>
<l>Jeghen die liede ouerlud.</l>
<l>SArug wan nator  ende kinder maere.</l>
<l>Ende nachor die wan tare.</l>
<l>Thare wan abram dernaer.</l>
<l>Do hi out was .lxx. iaer.</l>
<l>Ende noch .ij. zonen als ict vernam.</l>
<l>Enen nachor ende enen aram.</l>
<l>Die andre ewe nemt hier ende.</l>
<l>Ende  abrame als ict verkende.</l>
<l>[Die] [hadde] [ghestaen] [weet] [vorwaer.]</l>
<l>[.M.cc.ende.xcij.] [iaer.]</l>
<l>Aram die wan dus telmen mi.</l>
<l>Loch  . melcham ende sara's4y</l>
<l>Enen sone ende dochtre tve.</l>
<l>lees Ten</l>
<l>lees vul gate</l>
<l>lees caldeusen</l>
<l>lees man</l>
<l>lees nachor</l>
<l>lees An</l>
<l>de verzen 1492-1493 ontbreken</l>
<l>lees Loth</l>
<l>Do bleef hi doet darna in calde.</l>
<l>Eer thare starf sijn vader.</l>
<l>Dar moghen noch die liede algader.</l>
<l>Heden bescouwen sijn graf.</l>
<l>Des was thare droeue deraf.</l>
<l>Ende romderomme  alsemen seghet.</l>
<l>Die stad dar hi begrauen leghet.</l>
<l>Hurso  was ghenoemt die stede.</l>
<l>Want men hem oec cracht dardede.</l>
<l>Omme tfier dat men der anebede.</l>
<l>Sie wilden  dat hit dade mede.</l>
<l>Dies rumdi tland droeue ende gram.</l>
<l>Met nachor ende met abram.</l>
<l>Sine tve sonen hi gheboet.</l>
<l>Arams dochter die was doet.</l>
<l>Dat sise te wiue  nemen souden.</l>
<l>Het was wet doe men moest wel houden.</l>
<l>Nachor nam melca ende abram.</l>
<l>Nam sara's4y als ict vernam.</l>
<l>Abram nam lots sijns broeder kint.</l>
<l>Omme hem dien hi adde ghemint.</l>
<l>Ende coessene te sinen sone.</l>
<l>Thare ghinc wech alse die gone.</l>
<l>Die was een godvructich man.</l>
<l>Ende wilde int land van canaan.</l>
<l>Hi quam ghegaen een stic derna.</l>
<l>Jnt lant van mesopotania.</l>
<l>Jn eene stede hiet carram.</l>
<l>Dar starf hi nadiendat hire cam.</l>
<l>Alse hi gheleuet hadde te desen liue.</l>
<l>.cc. jaer ende viue.</l>
<l>DOe sprac god dus tote abram.</l>
<l>Rume die stede van carram.</l>
<l>Land ende maghe nedre ende hoghe.</l>
<l>Ende com int lant daer ic di toghe.</l>
<l>Abram die voer wech bedi.</l>
<l>Met sinen wiue  sara's4y</l>
<l>Ende loch  sin neue die ghinc mede.</l>
<l>Ende al dat hi wan in die stede.</l>
<l>Van carram voerde wech die man.</l>
<l>lees Hur so</l>
<l>a verbeterd uit e, lees dar dede</l>
<l>lees loth</l>
<l>Ende cam int lant van canaan.</l>
<l>Hie ende sijn huwen met hem.</l>
<l>Tere stede heet sichem.</l>
<l>Jn die ewangelie so staet.</l>
<l>Dat die selue cichar heet.</l>
<l>Vandanen cam hi ten edlen dale.</l>
<l>Dat nv eene. zee. es altemale.</l>
<l>Dar  stonderin .v. citheide.</l>
<l>Jn elc een coning alse men seide.</l>
<l>Hierna suldis horen tale.</l>
<l>Dat lant verbrande god altemale.</l>
<l>Al vertoghede hem onse here.</l>
<l>Ende seide ic sal dor dine here.</l>
<l>Dijn gheslachte gheuen dit lant.</l>
<l>Daer maecte hi enen outaer tehant.</l>
<l>Vandane voer hi wonen el.</l>
<l>Tusschen .ay. ende betel.</l>
<l>Daer hi echt maecte .i. outaer.</l>
<l>Tote damas voer hi van daer.</l>
<l>Ende darna word ongher altehand.</l>
<l>Do voer hi in eg's4yptenland.</l>
<l>Tientiden was hi rike van goude.</l>
<l>Ende van besten menichuoude.</l>
<l>Van seluer van groter meisniede.</l>
<l>Hi maecte onder die eg's4ypte liede.</l>
<l>Arstologie  ende artrichmetike.</l>
<l>Daraf hebben si sekerlike.</l>
<l>Die grieke gheleerd ende ontfaen.</l>
<l>Vandanen kerdi weder saen.</l>
<l>Tusschen betel ende a's4y</l>
<l>Dar nv iherusalem es bi.</l>
<l>Dar sciet hi van sinen neue loth.</l>
<l>So rike hadse ghemaket god.</l>
<l>Van besten dat sie niet ne mochten.</l>
<l>Tesamen zin. hare herden vochten.</l>
<l>Deen vp den andren omme weide.</l>
<l>Loth voer wonen ten ghesceide.</l>
<l>Jn dat lant van zodoma.</l>
<l>Dat nv es water verre ende na.</l>
<l>Abram ne sciet ute landen niet.</l>
<l>Dat god sinen afcomen behiet.</l>
<l>DOe dus ghesciede dese dinc.</l>
<l>lees astrologie</l>
<l>lees aritmetike</l>
<l>Hadde elke stad haren coninc.</l>
<l>Die iet dochte was van namen.</l>
<l>Mare vele coninghe tesamen.</l>
<l>Waren enen onderdaen.</l>
<l>Jndientiden hebbict verstaen.</l>
<l>Waren beduonghen die .v. steden.</l>
<l>Van sodonien  met mueghentheden.</l>
<l>Onder enen coninc alle viue.</l>
<l>Ende ghauen chens van haren liue.</l>
<l>Codorclaomor  van clamiten.</l>
<l>Hadde onder hem seghen die viten.</l>
<l>Die .v. coninghe van den .v. steden.</l>
<l>Ende duancse met moghentheden.</l>
<l>Si gauen hem chens .xij. iaer.</l>
<l>Jnt dertiende iaer darnaer.</l>
<l>Ontseiden sine hem altemale.</l>
<l>Dies cam hi ten .xiiij. iaere.</l>
<l>Met eenen here arde scone.</l>
<l>[Ammirafel] [coninc] [van] [babilone.]</l>
<l>Ende van ponten coninc arioch.</l>
<l>Ende van heidinen. een coning noch.</l>
<l>Die gheheten was tadal.</l>
<l>Dese viere camen al.</l>
<l>Vp sodomen met haren here.</l>
<l>Maer si vonden ghinder were.</l>
<l>Die coninghen van den .v. steden.</l>
<l>Camen daer met moghentheden.</l>
<l>Die coning van sodoma.</l>
<l>Van gomorra van adama.</l>
<l>Ende van bala der vichter stad.</l>
<l>Dese v. worden mat.</l>
<l>Ende worden ghesconfiert int dal.</l>
<l>Vor die viere coninghe al.</l>
<l>Al dat was in sodoma.</l>
<l>Roueden si varre ende na.</l>
<l>Wijf ende man ende hare kinder.</l>
<l>Ende al die haue die si ghinder.</l>
<l>Belopen mochten in den rike.</l>
<l>Ende  die ontfloen was cam haestelike.</l>
<l>Ende seit den ebreuscen abram.</l>
<l>lees sodomen</l>
<l>lees laomor</l>
<l>lees elamiten</l>
<l>vers 1597 ontbreekt</l>
<l>lees Een</l>
<l>Dat men sinen neue vinc ende nam.</l>
<l>Hi adde in siere meisniede.</l>
<l>.ccc.ende.xviij. liede.</l>
<l>Die dapper waren ende stoud.</l>
<l>Die nam die deghen boud.</l>
<l>Ende met hem sine ghebure mede.</l>
<l>Die met rechter sekerhede.</l>
<l>Hem tierewilen horden an.</l>
<l>Hi volghede al tote dan.</l>
<l>Banifel coning van babilonie.</l>
<l>Dats eene fonteinne daer die iordane.</l>
<l>Ersten bestaet vte te gane.</l>
<l>Dar cam hi ghevaren met crachte.</l>
<l>Vp die viere coninghe bi nachte.</l>
<l>Sijn volc haddi in drien ghescard.</l>
<l>Hi vantse slapende ende vervard.</l>
<l>Ende dronkin ende sonder were.</l>
<l>Dus sconfierde hi dat here.</l>
<l>Die men dar doet niet ne sloech.</l>
<l>Was blide dat hi tlijf ondroech.</l>
<l>Dus wan hi den coninghen aue.</l>
<l>Hare volc ende hare aue.</l>
<l>Ende loth sinen neue mede.</l>
<l>Do cam met groter vrolikede.</l>
<l>Die coninc van zodoma ieghen hem.</l>
<l>Ende die coninc van salem.</l>
<l>Dat iherusalem nv heet.</l>
<l>Melchisedech waest als ict weet.</l>
<l>Hiet die coninc als ict las.</l>
<l>Die gods ons heren pape was.</l>
<l>Hi groete abrame ende de sine.</l>
<l>Ende brochte broet met wine.</l>
<l>Hi gaf hem tetene daer ter stede.</l>
<l>Ende benedide abrame mede.</l>
<l>Van gode die hem sine viande.</l>
<l>Hadde ghegheuen onder hande.</l>
<l>Dar gaf hem abram die heleghe man.</l>
<l>Van al den goede dat hi wan.</l>
<l>Jn den stride rechte tiende.</l>
<l>Melchisedech die gode diende.</l>
<l>Dit  deerste tiende als ict las.</l>
<l>Die oint ghegheuen was.</l>
<l>vers 1628 is overtollig: herhaling van het ontbrekende vers 1597</l>
<l>hier ontbreekt was</l>
<l>Dat abel gaf dat was hantghifte.</l>
<l>Hantghifte hetet na ghedichte.</l>
<l>Deerste vrucht dus segghen gesten.</l>
<l>Of van lande of van besten.</l>
<l>Die coninc van zodoma die bat.</l>
<l>Allene die liede dar ter stat.</l>
<l>Ende abram al tander helde.</l>
<l>Dar ne wilde van den ghelde.</l>
<l>Noch van den lieden abram niet.</l>
<l>Want hi hem tsijn al hebben liet.</l>
<l>Melchisedech was als ict las.</l>
<l>DErste coninc ende pape was.</l>
<l>Jn die stat van iherusalem.</l>
<l>Segghen die boeke dat was sem.</l>
<l>Des goeds noes outste sone.</l>
<l>Ende dat hi leuede de gone.</l>
<l>Totedat 's4ysac was gheboren.</l>
<l>Dat hi abrame brochte voren.</l>
<l>Bede wijn ende broet.</l>
<l>Heuet bediedenesse groet.</l>
<l>Nu marct wat dat menen woude.</l>
<l>Dat darna noch comen soude.</l>
<l>De rechte priester marien sone.</l>
<l>Ende hi offren soude die gone.</l>
<l>Vor ons sijn vlech ende sijn bloed.</l>
<l>Dat broet bediet als ict verstoet.</l>
<l>Sijn vlesch. ende die wijn bediet;</l>
<l>Sijn bloet. ende oec anders niet.</l>
<l>Noch alle daghe vp den outare.</l>
<l>Dient meremede al openbare.</l>
<l>De wijn word dat selue bloet.</l>
<l>Dat vte ihesus siden woet.</l>
<l>Broet word oec die selue dinc.</l>
<l>Die vor ons an die cruce hinc.</l>
<l>Ende tselue  sijds onuersaghet.</l>
<l>Dat marie droech die maghet.</l>
<l>Hierna sprac abram tesen here.</l>
<l>Jc bem dine hulpe tallen kere.</l>
<l>Ende den  loen die grot sal wesen.</l>
<l>Abram antworde na desen.</l>
<l>Here nv ga ic sonder kint.</l>
<l>Ende ic ne ebbe gleslachts  entwint.</l>
<l>hier ontbreekt vlesch</l>
<l>lees dijn</l>
<l>lees gheslachts</l>
<l>Dese eliseer damascus.</l>
<l>Die cnape es in mijn huus.</l>
<l>Sal bliuen van minen goede here.</l>
<l>Du ne gheues mi kint no min no mere.</l>
<l>Van desen damas leesmen mede.</l>
<l>Dat hi maecte damas die stede.</l>
<l>Ende hire sider was here.</l>
<l>God andworde ten kere.</l>
<l>Een kint dattv winnen soud.</l>
<l>Sal ebben dins goeds ghewoud.</l>
<l>Abram ghelouets onsen here.</l>
<l>Des hi sident hadde lof ende here.</l>
<l>Ende god ghaues hem tekin daer.</l>
<l>Oec seidi weet vorwaer.</l>
<l>Dat dijn gheslachte in hare hand.</l>
<l>Noch sal hebben al dit land.</l>
<l>Omdat god behiet dit doen.</l>
<l>Heet land van promissioen.</l>
<l>Dat lant dat hi belouede hem.</l>
<l>Noch eist lant van iherusalem.</l>
<l>Dat onse eue  es ende onse belof.</l>
<l>God later ons here warden of.</l>
<l>Al hebben wijt met sonden verburd.</l>
<l>Sarra die ghenomt word.</l>
<l>Van liue was en  scone wijf.</l>
<l>Ne hadde nochtoe in hare lijf.</l>
<l>Nie kind ghehad bi abram.</l>
<l>Do seide soe als ict vernam.</l>
<l>God heuet mi kint draghen benomen.</l>
<l>Du soud te minen ioncwiue comen.</l>
<l>Agarre ic gheues di orlof.</l>
<l>Ende winne mi kinder derof.</l>
<l>Huelic was do becant.</l>
<l>Vor thelechst leuen dat men vant.</l>
<l>Anagar  dat weet men wel.</l>
<l>So wan abram 's4ysmael.</l>
<l>Sijn gheslachte dat sal comen.</l>
<l>Dus eist bescreuen van hem somen.</l>
<l>Hiernaer entie werelt duinghen.</l>
<l>Harde seere met fellen dinghen.</l>
<l>Papen sulsi te sticken houwen.</l>
<l>Ende vercrachten oec die vrouwen.</l>
<l>lees erue</l>
<l>ghenomt word, lees ghenaturt</l>
<l>lees An agar</l>
<l>Hare parde ende hare besten mede.</l>
<l>Sulsi stallen in helegher stede.</l>
<l>Aldus sulsi wreken die sonden.</l>
<l>Van den vulen kerstinen honden.</l>
<l>DArna  sprac god te abrame den houden.</l>
<l>Jc sal dijn gheslachte menechuouden.</l>
<l>Ende seide al hiestu eerst abram.</l>
<l>Du soud noch heten abraham.</l>
<l>Ende dijn wijf die hiet  sarra's4y</l>
<l>Sal heten sarra derbi.</l>
<l>Dus langhede god sine name aldare.</l>
<l>Ende corte oec die hare.</l>
<l>Want sijn gheloue vaster was.</l>
<l>Oec seidi sijd seker das.</l>
<l>Van hare sal ic di gheuen eenen sone.</l>
<l>Abram loech ende neech om tgone.</l>
<l>God gheboed hem daer ter stede.</l>
<l>Dat hi hem emmer besnede.</l>
<l>Dat seide abraham gherne wel.</l>
<l>Hem besneet hi ende 's4ysmahel.</l>
<l>Ende al sine meisniede.</l>
<l>Ja dat men vint van mandiede.</l>
<l>Do was hi houd dit was waer.</l>
<l>Jn sijn neghendeneghenstich iaer.</l>
<l>Ende 's4ysmahel .x. iaer ende drie.</l>
<l>Darna so versach hie.</l>
<l>Dar hi vor sine dore sat.</l>
<l>Drie man comen in eenen pat.</l>
<l>Drie ingle warent in mans ghedane.</l>
<l>Abraham die liep hem hane.</l>
<l>Drie sach hire ende hanebeder eenen.</l>
<l>Nv merct wel wat mach dit meenen.</l>
<l>Jn drien personen eenen god.</l>
<l>Sal men anebeden in gods ghebod.</l>
<l>Die een sprac te naesten iare.</l>
<l>Salic weder comen hare.</l>
<l>Ende sarra die sal ebben kint.</l>
<l>Sarra loech ende horde ghint.</l>
<l>War  si waren bede houd.</l>
<l>Hare ghebracht de rechte  scoud.</l>
<l>Die vrouwen ghelden te haren daghen.</l>
<l>lees Want</l>
<l>Alse langhe alsi kint moghen draghen.</l>
<l>Ende soe seide nv ic van daghen.</l>
<l>Bem verhout. salic kint draghen.</l>
<l>Ende mijn here es kerrel mede.</l>
<l>Do sprac die inghel dar ter stede.</l>
<l>Tvi loech sarra daer soe stoet.</l>
<l>Bacter dore ende soe verstoet.</l>
<l>Dat soe kint sal draghen hiernaer.</l>
<l>Es gode iet te doene suaer.</l>
<l>Sarra loechenets van vare.</l>
<l>Maer die inghel seide te hare.</l>
<l>Du draecst ende wes seker van dien.</l>
<l>Dat ic seide sal ghescien.</l>
<l>DAt sarra loech omdat so soude.</l>
<l>Een kint draghen in hare houde.</l>
<l>Want so adde .xc. iaer.</l>
<l>Ende hare ghebrac wet vorwaer.</l>
<l>Des ghenen wiue mach ghebreken.</l>
<l>Dien kint sal draghen horic spreken.</l>
<l>Wat moghe wi anders derane scouwen.</l>
<l>Dan marien onser vrouwen.</l>
<l>Die ieghen nature droech.</l>
<l>Jhesus dar soe omme loech.</l>
<l>Sonder smerte ende sonder sonde.</l>
<l>Sonder last ende sonder wonde.</l>
<l>Van haren reinen maghedoeme.</l>
<l>Hi was die vrucht ende soe die bloeme.</l>
<l>Bede droeghen si ieghen nature.</l>
<l>Als ons tellet die scrifture.</l>
<l>Want sarren ghebraect ander jueghet.</l>
<l>Maria want bi hare dueghet.</l>
<l>Ende bi der gods ghenaden.</l>
<l>Dat soe met laste word gheladen.</l>
<l>Die hare reinicheit verclarde.</l>
<l>Ende hare in ghere dinc versuarde.</l>
<l>Dits ihesus ons gherechte ioie.</l>
<l>Onse lachen die van vernoie.</l>
<l>Ons losen sal met sire ghewelt.</l>
<l>Ghelicdat hi sire moeder helt.</l>
<l>Moeder te sine in reinicheden.</l>
<l>Jeghen der naturen zeden.</l>
<l>DJe viere ingle mettervaerd.</l>
<l>Ghinghen te sodonien  waerd.</l>
<l>lees sodomen</l>
<l>Ende abraham ghebrochtse mede.</l>
<l>Do sprac onse here dar ter stede.</l>
<l>Dat de sonden van sodonia.</l>
<l>Ende van den lande van gomorina.</l>
<l>Vor hem riepen omme wrake.</l>
<l>Ende hi sien wilde de sake.</l>
<l>Weder dat waer ware ofte niet.</l>
<l>Nv merct wat dat bediet.</l>
<l>Dits exemple dat een eere.</l>
<l>Ne mach altoes mijn no meere.</l>
<l>Dinc berechten die hem wel.</l>
<l>Cont es ende niemene el.</l>
<l>Hen es gheproeuet bi orconden.</l>
<l>Abraham ghedochte tien stonden.</l>
<l>Loths sijs neuen ende seide.</l>
<l>Here sal dine ghenadichede.</l>
<l>Den goeden doden metten quaden.</l>
<l>Du die best vul van ghenaden.</l>
<l>Al verdrincdise  sekerlike.</l>
<l>Die waren in die .v. conincrike.</l>
<l>Onder hem allen .x. goede man.</l>
<l>Hi lietse alle leuen dan.</l>
<l>Hierbi liet abraham die tale.</l>
<l>Ende hi kerde te sire sale.</l>
<l>Ende tve ingle die quamen.</l>
<l>Des auonts bede tesamen.</l>
<l>Tote sodomen der stad.</l>
<l>Dar loth vor sine dore sat.</l>
<l>Alse een die omme gaste wachte.</l>
<l>Die hi herberghede bi nachte.</l>
<l>Do hise sach liep hi hem teghemoete.</l>
<l>Ende hanebededse vp hare voete.</l>
<l>Hi badse met hem vp ghenaden.</l>
<l>Si seiden dat sijt niet ne daden.</l>
<l>Doch dat hijs hem met crachte bat.</l>
<l>Ende do si  camen in die stat.</l>
<l>Camen die mans teere summe.</l>
<l>Ende beleiden dat huus alomme.</l>
<l>Tote lotte seiden si dan.</l>
<l>Brinc ons hare voerd dien man.</l>
<l>Later ons mede doen onsen wille.</l>
<l>Loth die seide suighet stille.</l>
<l>lees sodoma</l>
<l>lees gomorra</l>
<l>Doet mine gaste niet te leede.</l>
<l>Ende nemt mine dochtren bede.</l>
<l>Die maghet sijn ende onbesmet.</l>
<l>Ende doeter uwen wille met.</l>
<l>Goede liede plaghens vaste.</l>
<l>Doe te bescermene hare gaste.</l>
<l>Sine wilder niet de sodomiten.</l>
<l>Maer si begonden hem verwiten.</l>
<l>Dat hi een incomelinc ware.</l>
<l>Ende daden hem cracht al te suare.</l>
<l>Mare dingle traken inne doe.</l>
<l>Ende loken die dore  toe.</l>
<l>Den andren namen si dat sien.</l>
<l>Lothte seide si mettien.</l>
<l>Leed dine liede vter stede.</l>
<l>Soe moet barnen ende alt volc mede.</l>
<l>Loth seide sinen vrienden daer.</l>
<l>Maer sine hildent niet ouerwaer.</l>
<l>TJleke namen dingle den man.</l>
<l>Ende sine tve dochtre die hi wan.</l>
<l>Ende dartoe mede sijn wijf.</l>
<l>Om te behoudene hare lijf.</l>
<l>Ende lededse buter port.</l>
<l>Si seiden vlie ten berghen vort.</l>
<l>Ende sie achterward oec niet.</l>
<l>Loth dede dat men hem hiet.</l>
<l>Ende liep darbi in eene stede.</l>
<l>Mar sijn wijf was van wankelen zeden.</l>
<l>Doe deet god reinen van den trone.</l>
<l>Sulfer ende vier te lone.</l>
<l>Ende te wraken van haren sonden.</l>
<l>Tvijf horde dat lud tien stonden.</l>
<l>Ende bleef staende doet allene.</l>
<l>Jn die ghelike van .i. zoudstene.</l>
<l>Ende ald lant verbarnede sciere.</l>
<l>Bede met sulfre ende met viere.</l>
<l>Nv eist water inne weets nemmee.</l>
<l>Ende heet die dode zee.</l>
<l>Want menre leuens niet inne vint.</l>
<l>Vische no voghels niet eentvint.</l>
<l>Dar ne mach ghen scip in varen.</l>
<l>No niet vloten oec tewaren.</l>
<l>Dat sonder lijf es gaet al te gronde.</l>
<l>Gheuillet oec in enegher stonde.</l>
<l>Dat menrein dade bernende lecht.</l>
<l>Dat souderbouen vloten echt.</l>
<l>Ghinc soe vte soe soude sinken.</l>
<l>Daer staen bome hor ic ghedinken.</l>
<l>Die apple draghen scone ende groene.</l>
<l>Alsi ripen na haren doene.</l>
<l>So vind men asschen derin.</l>
<l>Ende anders niet no meer no min.</l>
<l>LOth was ersten in segor gheweken.</l>
<l>Do hi van sodomen was ghesteken.</l>
<l>Dane ghinc hi in eene hole.</l>
<l>Wone of hi ware in dole.</l>
<l>Onder eenen berch in eene stede.</l>
<l>Hi ende sine tve dochtre mede.</l>
<l>Sine tve dochtre hadden verstaen.</l>
<l>Dat die werelt soude vergaen.</l>
<l>Ende ghedoemt werden met viere.</l>
<l>Si waenden dat in derre maniere.</l>
<l>De werelt ware vergaen algader.</l>
<l>Ende si tve  ende hare vader.</l>
<l>Leueden ende als volx nemme.</l>
<l>Ende dat allenliken si tve.</l>
<l>De werelt vervullen souden.</l>
<l>Bedi namen si den houden.</l>
<l>Haren vader de dochter sine.</l>
<l>Ende maectene dronkin van wine.</l>
<l>Also daden sine met luste.</l>
<l>Dat hijs selue niet ne wiste.</l>
<l>Bi hem slapen ende ontfinghen.</l>
<l>Dat si bede met kinde ghinghen.</l>
<l>Moab hiet der ouster sone.</l>
<l>Die selue moab es die gone.</l>
<l>Dar die moabiten of camen.</l>
<l>Noch heten si na hem bi namen.</l>
<l>Amon hiet tioncster kint.</l>
<l>Van hem camen dats bekint.</l>
<l>Die amoniten die ic sal nomen.</l>
<l>Hiernaer dar ic an sal comen.</l>
<l>Alsoals ic hiervoren seide.</l>
<l>Abraham ende sarra si beide.</l>
<l>Wonnen .i. kint dar hem god of.</l>
<l>Tevoren hadde ghedaen ghelof.</l>
<l>Besnedet wasset van abrame.</l>
<l>Ende ghegheuen sine name.</l>
<l>Doe het hadde der daghe achte.</l>
<l>Noch pleghemens in  abraems gheslachte.</l>
<l>Joden ende oec ander volc mede.</l>
<l>Te doene na deser zede.</l>
<l>'s4Ysac hiet hi bi namen.</l>
<l>Omdat si loghen bede tesamen.</l>
<l>Alt  hem god behiet dat kint.</l>
<l>'s4Ysac dans niet eentvint.</l>
<l>Dan lachen in ebruescher tale.</l>
<l>Van ysmahele latic altemale.</l>
<l>Abraems sone darof cam.</l>
<l>Grod gheslachte als ict vernam.</l>
<l>Maer dat algader heidin was.</l>
<l>Van 's4ysacke als ict las.</l>
<l>Cam maria die moeder ons heren.</l>
<l>Te sire geste  willic mi keren.</l>
<l>Ouer eene wile daernaer.</l>
<l>Do 's4ysac hadde .xxv. jaer.</l>
<l>Onse here abrame anesprac.</l>
<l>Nem dinen lieuen sone 's4ysaac.</l>
<l>Ende ganc int lant van visioene.</l>
<l>Ende offerne mi te minen doene.</l>
<l>Vp eenen berch die ic di wise.</l>
<l>Jn dien tiden plaghen die wise.</l>
<l>Die offrande die si gode.</l>
<l>Offerden te sinen ghebode.</l>
<l>Dat sise slogen vp eenen outaer.</l>
<l>Ende bernedse aldaer.</l>
<l>Abraham maecte hem ter stede.</l>
<l>Darne god doe varen dede.</l>
<l>Ende liet sinen cnape achterbliuen.</l>
<l>Hi ende sijn sone ghinghen cliuen.</l>
<l>Vp den berch do maecte daer.</l>
<l>Abraham eenen outaer.</l>
<l>Ende leidervp hout ende vier.</l>
<l>Sinen sone dat leesmen hier.</l>
<l>Band hi sijn hande mettervart.</l>
<l>Ende leiden darvp ende trac sijn suart.</l>
<l>Vpdat hine soude slaen te doet.</l>
<l>Mar die inghel die verboet.</l>
<l>t onzeker, lees Als</l>
<l>Ende seide nv wet onse here.</l>
<l>Dattune onsies wel seere.</l>
<l>Achterward sach abraham.</l>
<l>Eenen weder hi vernam.</l>
<l>Dat hi verwerret metten horen.</l>
<l>Ghinder hinc in scarpen doren.</l>
<l>Dien offerdi ouer den sone.</l>
<l>Bedi hiet hi om dat de gone.</l>
<l>De stede. god die salt bescouwen.</l>
<l>Dus kerden si quite van den rouwen.</l>
<l>Ende god suoer van hem seluen daer.</l>
<l>Dat hi soude dat lant dernaer.</l>
<l>Den sinen gheuen emmermere.</l>
<l>Thuus cam abraham die here.</l>
<l>MErct wat meent abraham.</l>
<l>Dat hi sinen sone nam.</l>
<l>Ende hine ter offranden ontfinc.</l>
<l>Nochtanne metten liue ontghinc.</l>
<l>Dat betekent sekerlike.</l>
<l>Dat die vader van hemelrike.</l>
<l>Jhesus offerde sijn kint.</l>
<l>Dor ons sijn scout waest niet entvint.</l>
<l>Te montecaluarien ter stede.</l>
<l>Dar vinden wi bescreuen mede.</l>
<l>Dat ter steden dar metten horen.</l>
<l>Die ram hinc in den doren.</l>
<l>Jhesus an der crucen hinc.</l>
<l>Distorie seghet oec dese dinc.</l>
<l>Ter seluer stede al ouerwaer.</l>
<l>Dat abraham maecte den outaer.</l>
<l>Dat dar de temple wart  ghemaect.</l>
<l>Van salomone die was welgheraect.</l>
<l>'s4Ysac die der doet ontghinc.</l>
<l>Mach bedieden dese dinc.</l>
<l>Dat ons heren godlichede.</l>
<l>Van allen pinen hadde vrede.</l>
<l>De menschelicheide bediet den ram.</l>
<l>Die de passie dor ons nam.</l>
<l>Dus eist openbare anschine.</l>
<l>Dat die menscheit ghedoghede pine.</l>
<l>Ende die godlicheit daraf.</l>
<l>Niene ghevolde een caf.</l>
<l>Dus alse ghi hier moghet horen.</l>
<l>Was ons verlossen bediet tevoren.</l>
<l>Hem cam bode dat nachanor  sijn broeder.</l>
<l>Sijns vader kint ende sire moeder.</l>
<l>Hadde ghewonnen bi melcha.</l>
<l>Die suster was sijns wijfs sarra.</l>
<l>.viij. sonen wi lesen dus.</l>
<l>Dat men hiet den ousten hus.</l>
<l>Van hem so was iob gheboren.</l>
<l>Dar men dueghet af mach horen.</l>
<l>Ende een ander hieter bus.</l>
<l>Van hem lese wi aldus.</l>
<l>Dat die prophete van hem cam.</l>
<l>Die gheheten was balaam.</l>
<l>Die derde so hiet batuel.</l>
<l>Van den andren suighe wijs wel.</l>
<l>Mine roec wat derof was gheboren.</l>
<l>Want si ter gesten niet ne boren.</l>
<l>Abraham woende dar amre.</l>
<l>Jn dat dal dat hiet nambre.</l>
<l>Ende sarra die starf sijn wijf.</l>
<l>Alsoe hadde in dit lijf.</l>
<l>Gheleuet .c. iaer .xx.  ende .vii.</l>
<l>Abraham dalfse daerbeneuene.</l>
<l>Jn de tviuoudighe haghedochte.</l>
<l>Die hi daertevoren cochte.</l>
<l>De sine te deluene dor die lieue.</l>
<l>Dat dar lach adam ende 's4yeue.</l>
<l>Abraham was hout van daghen.</l>
<l>Om hel's4ysier hiet hi vraghen.</l>
<l>Die al was sijns huus bereit.</l>
<l>Aldus heueti hem gheseit.</l>
<l>Suerre mi dat bi onsen here.</l>
<l>Dattv ne nems nemmermere.</l>
<l>Wijf neghene van minen kinde.</l>
<l>Want ixe noch niet ne minde.</l>
<l>Vten lande van canaan.</l>
<l>Maer vare  te minen gheslachte dan.</l>
<l>Ende nem hem .i. wijf aldaer.</l>
<l>Ende wille soe di niet volghen naer.</l>
<l>So bestu quite van den ede.</l>
<l>Dat suoer hel's4ysier gherede.</l>
<l>lees nachor</l>
<l>lees nemme</l>
<l>lees mambre</l>
<l>.x. kemele nam hi daerna.</l>
<l>Ende voer in mesopotania.</l>
<l>Met hem voerdi vele das.</l>
<l>Dat selsiene in dat lant was.</l>
<l>Vp eene auonstonde hi cam.</l>
<l>Toter stede van carram.</l>
<l>Ende was daer wel ontfaen.</l>
<l>De maghet gaf men hem saen.</l>
<l>Die vroet ende scone was ende became.</l>
<l>Rebecca was hare name.</l>
<l>Mar talreest was hare ghevraghet.</l>
<l>Jof het hare te doene behaghet.</l>
<l>Des men tevoren lettel plach.</l>
<l>Bedi waest na ghenen dach.</l>
<l>Vordmeer also vaste gheset.</l>
<l>Dat mens noch pleghet ende het es wet.</l>
<l>Dat men niemen gheue man.</l>
<l>Soe ne lie selue deran.</l>
<l>Die cnape brochte die maghet te lande.</l>
<l>Ende 's4ysaac die namse bi hande.</l>
<l>Hi trouwedse ende hi dede haer here.</l>
<l>Oec verminde hise so seere.</l>
<l>Dat hi dor hare de rouwe grod.</l>
<l>Vergat van sire moeder doet.</l>
<l>Abraham nam oec darna.</l>
<l>Een wijf ende hiet cecura.</l>
<l>Dar hi .vi. sonen bi ghewan.</l>
<l>Want bi naturen oude man.</l>
<l>Ende ioncwijf wonnen vele kinder.</l>
<l>Hare lant besciet hi ghinder.</l>
<l>Van 's4ysacke sinen liefste sone.</l>
<l>Josephus scriuet dat die gone.</l>
<l>Wonnen harde groet gheslachte.</l>
<l>Die de lande hadden met machte.</l>
<l>Een van den ghenen wan .i. kint.</l>
<l>Dat affer hiet van hem was sint.</l>
<l>Gheheten tland van affrica.</l>
<l>Dat alreeerst hiet libia.</l>
<l>Oec waser een die hiet citus.</l>
<l>Van ceturen scriuet josephus.</l>
<l>Ende na hem des wille hic lien.</l>
<l>Was gheheten tland van surien.</l>
<l>lees cetura</l>
<l>lees cirus</l>
<l>.C. iaer. ende .lxx. ende viue.</l>
<l>Leuede abraham in desen liue.</l>
<l>Do starf hi helechlike ende wel.</l>
<l>'s4Ysaac. ende 's4ysmahel.</l>
<l>Sine kindre groeuene niet verre.</l>
<l>Al darbi dar soe lach sarre.</l>
<l>Jn de tviuoudighe aghedochte.</l>
<l>Leidsine dat hi wilen cochte.</l>
<l>Nv suldi merken ende verstaen.</l>
<l>Hoe die tiden sijn vergaen.</l>
<l>Al dat was in erderike.</l>
<l>Anebede ghemeenlike.</l>
<l>Afgode ende het was heidin diet.</l>
<l>Sonder dat van abrahame qam.</l>
<l>Ende van 's4ysaacke sinen sone allene.</l>
<l>Anders  waren si harde clene.</l>
<l>Dies hem helden ane gode.</l>
<l>Tien tiden hadde si ghebode.</l>
<l>Ende hare macht  verre ende na.</l>
<l>Die heren van assiria.</l>
<l>Daer eerst crone in droech lelus.</l>
<l>Ende nam  hem sijn sone ninus.</l>
<l>Die was die eerste orloghes man.</l>
<l>Die de eerste afgode maken began.</l>
<l>Do abraham hout was .xi. iaer.</l>
<l>Do starf ninus weet vorwaer.</l>
<l>De crone behel  na sijn lijf.</l>
<l>Semiramis de vrouwe sijn wijf.</l>
<l>Alse wi lesen in die boeke.</l>
<l>So was die eerste die makede broeke.</l>
<l>Ende den mur van babilone.</l>
<l>So starc makede ende so scone.</l>
<l>Hare kint nam soe te manne.</l>
<l>Ende behelt die crone danne.</l>
<l>Dat rike stont .mccc. iaer.</l>
<l>Ende .li. weet vorwaer.</l>
<l>Coninghe had sie .xxx. ende achte.</l>
<l>Gheboren van hare gheslachte.</l>
<l>Ysmahel was in desen leuene.</l>
<l>.C. ende .xxx. ende zeuene.</l>
<l>Van hem cam grot volc ende rike.</l>
<l>qam op rasuur, hand D, lees sciet</l>
<l>lees belus</l>
<l>lees na</l>
<l>lees behelt</l>
<l>Dat bleef heidin ghemeenlike.</l>
<l>Maer dat laten wi al varen.</l>
<l>Ende scriuen van 's4ysaacke sonder sparen.</l>
<l>Daer dat edel wleesch af  cam.</l>
<l>Dat duer ons steruen anenam.</l>
<l>Rebecca als ict bescreuen vinde.</l>
<l>'s4Ysaacs wijf die word met kinde.</l>
<l>Ende droegher tegader tve.</l>
<l>Die vochten ende waren gheve.</l>
<l>Daer si in der moeder laghen.</l>
<l>Des voersijs onsen here vraghen.</l>
<l>Beede soe ende hare man.</l>
<l>Onse here andworde dan.</l>
<l>Dine .ij. kinder die bedieden.</l>
<l>Tve manieren van .ij. lieden.</l>
<l>Die hierna sullen versceden.</l>
<l>Ende met strijt den tijt leden.</l>
<l>De merre sullen sijn onderdaen.</l>
<l>Den ioncsten al sonder waen.</l>
<l>Nv merct wel van esau.</l>
<l>Bede roet was ende rv.</l>
<l>Ende dat hi eer oec wart  gheboren.</l>
<l>Jacob was van sconeit vercoren.</l>
<l>Esau bediet die iueden.</l>
<l>Die nu rv sijn alse rueden.</l>
<l>Ende ondercoemen diet.</l>
<l>Dat hi roed was dat bediet.</l>
<l>Dat si besmet sijn van den bloede.</l>
<l>Dat ihesus storte die goede.</l>
<l>Si waren eer van gode vercoren.</l>
<l>Ende hadden van hem als wijd horen.</l>
<l>Die wet erst nv ghelouet mi.</l>
<l>Vp den bercgh van s's4yna's4y</l>
<l>Mar iacob die ionxte man.</l>
<l>Bediet als ict merken can.</l>
<l>Tkerstin  dat nv de vaerd.</l>
<l>Heuet ten hemelerike waerd.</l>
<l>Wi ebben hem of met groten roeme.</l>
<l>Ghewonnen hare ouderdoeme.</l>
<l>Ende al haer recht ende al haer ere.</l>
<l>Ende oec sulsi emmermere.</l>
<l>Den kerstin sijn onderdaen.</l>
<l>hier ontbreekt volc</l>
<l>Totediendat si vallen gaen.</l>
<l>An onse gheloue dit es die strijt.</l>
<l>Dit  god vorseide langhe tijt.</l>
<l>DAerna als recht tijt was.</l>
<l>Rebecca der kinder ghenas.</l>
<l>Die ghene diere eerst was gheboren.</l>
<l>Was rv ende roed alse wijt horen.</l>
<l>Maer dander die gheboren ward naer.</l>
<l>Haddene bi den voeten daer.</l>
<l>Alsof hi hem wilde hebben benomen.</l>
<l>Dat hi niet eerst vort ware comen.</l>
<l>Jacob was hi bedi ghenant.</l>
<l>Dat bediet dat es bekant.</l>
<l>Verwinre of supplantere mede.</l>
<l>Die houste was gheheten daer ter stede.</l>
<l>Esau. dit wonder groet.</l>
<l>Ghesciede vor abraems doet.</l>
<l>Als ict las .xv. iaer.</l>
<l>Jn dien tiden weit vorwaer.</l>
<l>Dat 's4ysaacke .ij. kindre waren gheboren.</l>
<l>Alse wijt bescreuen horen.</l>
<l>Ende oec in dat selue iaer.</l>
<l>So begonste wet vorwaer.</l>
<l>Tgriexe rike met moghentheden.</l>
<l>Tote argos arder  steden.</l>
<l>Ende deerste coning was inacus.</l>
<l>Dat ghedurde wi lesent dus.</l>
<l>Tote in den tijt dat delbora wel.</l>
<l>Berechte tfolc van israhel.</l>
<l>.xiiij. coninghe warebinnen.</l>
<l>Darna aldus moghen wijt bekinnen.</l>
<l>Alst hadde ghedurt .v.c. iaer.</l>
<l>Ende .xliiij. dat es waer.</l>
<l>Sloech doed die coene perceus.</l>
<l>Sinen hoem acrisius.</l>
<l>Sijns ondanx met onghevalle.</l>
<l>Ende nam dat rike almetalle.</l>
<l>Dien van argos diet hadden eer.</l>
<l>Ende droech crone vordwaertmeer.</l>
<l>Jn mischene sine port.</l>
<l>Nv hort die h's4ystorie vort.</l>
<l>Do 's4ysax kinder segghic v.</l>
<l>Jacob ende oec esau.</l>
<l>lees an der ?</l>
<l>Cam te haren manliken daghen.</l>
<l>Kerde hem esau ant jaghen.</l>
<l>Jacob word erde ackerman.</l>
<l>'s4Ysaac leide sinen sijn deran.</l>
<l>Dat hi den outsten vercoes.</l>
<l>Ende die moeder den ioncsten altoes.</l>
<l>Tenen tide hadde die wise.</l>
<l>Jacob ghemaect eene spise.</l>
<l>Ende esau cam van den velde mede.</l>
<l>Hi sprac goede ghef mi tetene.</l>
<l>Van desen pulmente rod.</l>
<l>Want mie moiet die moeteit grod.</l>
<l>Jacob sprac vercoep mi dan.</l>
<l>Want du best die oudere man.</l>
<l>Dijn voedeel  darof dijn recht.</l>
<l>Dat dede esau dar ech.</l>
<l>Ende suoer dat hi den eet altoes.</l>
<l>Vaste hilde an sonder loes.</l>
<l>Om de rode spise hietene som.</l>
<l>Die liede esav edom.</l>
<l>Ende sijnt  landscap warterna.</l>
<l>Oec gheheten 's4ydimisa.</l>
<l>Nu merct die de houste was.</l>
<l>Wat vordeel hi hadde das.</l>
<l>Den ousten was altoes ghereet.</l>
<l>Tien tiden een sonderlinghe cleet.</l>
<l>Dat plach hi an te doene mede.</l>
<l>Alse hi sacrificie dede.</l>
<l>Ende hi plach tonfane algader.</l>
<l>Dachterste benedictie van den vader.</l>
<l>Daer oec werscepe was ofte feeste.</l>
<l>Benediede alse die meeste.</l>
<l>Ende adde viere manne deel.</l>
<l>Oec so nam hi al gheheel.</l>
<l>Van vader goede na sijn leuen.</l>
<l>Tve kinder deel dus eist bescreuen.</l>
<l>SJdent gheviel 's4ysaac me.</l>
<l>Do hi wonde in barsabe.</l>
<l>Dat hem god daer openbarde.</l>
<l>Ende seide dat hi hem niet ne vervarde.</l>
<l>Hi soude hem dat doen algader.</l>
<l>Dat hi behiet sinen vader.</l>
<l>lees vordeel</l>
<l>lees echt</l>
<l>lees sijn</l>
<l>lees ydumea</l>
<l>Ghinder maecte hi eenen outaer.</l>
<l>Ende aneriep onsen here daer.</l>
<l>Jn dien tiden was foroneus.</l>
<l>Die dies sone was 's4ynacus.</l>
<l>Hi visierde eerst wet in griekenland.</l>
<l>Hi visierde ende vant.</l>
<l>Dat men den rechter wildijt horen.</l>
<l>Alle die saken brochte tevoren.</l>
<l>Forum nomede hi die stede.</l>
<l>Dar men den lieden recht vp dede.</l>
<l>So  was sijn suster tewaren.</l>
<l>Die in eg's4ypten cam ghevaren.</l>
<l>Ende visierde lettren aldaer.</l>
<l>Oec leerd soe hem weet vorwaer.</l>
<l>Vele ackerneringhen mede.</l>
<l>Doe soe doet was hort wat men dede.</l>
<l>Maecten sireof eene godinne.</l>
<l>Dor hare conste van groter minne.</l>
<l>Froneus  sone die apis hiet.</l>
<l>Cam oec onder teg's4ypsce diet.</l>
<l>Dien maecten si na sine doed.</l>
<l>En god werdt ende groed.</l>
<l>Serapis so hieten sine.</l>
<l>Dus dolden die sarrasine.</l>
<l>Nv hord van 's4ysaax gheslachte.</l>
<l>Dat es daer ic meest vp achte.</l>
<l>Esav ward van .xl. iaren.</l>
<l>Ende hi nam .ij. wijf tewaren.</l>
<l>Wel gheboren van canaan.</l>
<l>Dat was leet den goeden man.</l>
<l>'s4Ysaac ende siere moeder mede.</l>
<l>Dat hi alsulc huwelic dede.</l>
<l>Hi deet omme moghende te sine.</l>
<l>Onder die rike heidine.</l>
<l>'s4Ysaac ward out hets recht.</l>
<l>Sodat  hi verloes sijn lecht.</l>
<l>Sinen sone riep hi esau.</l>
<l>Maec mi van diere iachte nv.</l>
<l>Spise die ic heten mach.</l>
<l>Dat die vor minen sterfdach.</l>
<l>Mine ziele mach benedien.</l>
<l>Esav dus horic lien.</l>
<l>lees Isis</l>
<l>lees foroneus</l>
<l>Nam eenen boghe ende scichte.</l>
<l>Ende voer iaghen int velt ghedichte.</l>
<l>Rebecca hare tvier moeder.</l>
<l>Die riep iacob sinen broeder.</l>
<l>Ende seide hem die worde algader.</l>
<l>Die ghesproken adde sijn vader.</l>
<l>Brinc mi .ij. goede hoekine saen.</l>
<l>Jc sal daeraf al sonder waen.</l>
<l>Spise dinen vader maken.</l>
<l>Die hi heet vor alle saken.</l>
<l>Dus soutu ghebenedijt wesen.</l>
<l>Node dede hijt alse wijt lesen.</l>
<l>Doech dede hi der moeder raet.</l>
<l>Doe soe tetene hadde begaet.</l>
<l>Cledet soene arde sciere.</l>
<l>Met cleedren goed ende diere.</l>
<l>Die esau hadde in dien daghen.</l>
<l>Alse die houste  sonen plaghen.</l>
<l>Die moeder sinnes adde vele.</l>
<l>Decte sinen hals ende sine kele.</l>
<l>Dattene de vader vonde rv.</l>
<l>Jof hi tvifelde van esav.</l>
<l>Tetene heueti voer hem gheset.</l>
<l>Ende hi seide vader nv het.</l>
<l>Ende seine mi mettien so sprac.</l>
<l>Dat hi te hem quame 's4ysaac.</l>
<l>Hi wilde tasten oft esav ware.</l>
<l>Jacob ward bestaen met vare.</l>
<l>Dits esaus hand ende iacobs lud.</l>
<l>Sprac hi ende ad die spise al vp.</l>
<l>Ende doe hi adde ghedronken wijn.</l>
<l>Custe hi den sone sijn.</l>
<l>Ende benediedene ende seide mede.</l>
<l>God die gheuedi wlhede.</l>
<l>Der werdicheit van erderike.</l>
<l>Ende des dans  van hemelrike.</l>
<l>Corens wijns ende olien mede.</l>
<l>Onder dine moghenthede.</l>
<l>Moet tfolc sijn beduonghen sere.</l>
<l>Wes van dinen broedren here.</l>
<l>Diede  seint si ghebenedijt.</l>
<l>Ende die di vloect die si di ontvrijt.</l>
<l>lees vt</l>
<l>lees daus</l>
<l>lees Die di</l>
<l>DOe dit seinen was ghedaen.</l>
<l>Jacob was cume vteghegaen.</l>
<l>Ende esau sine spise brochte.</l>
<l>Ende die benedixie sochte.</l>
<l>Wart 's4ysaac wonderende sere.</l>
<l>Jn dien wondre toghede onse here.</l>
<l>Hem dat wlgaen moeste vord.</l>
<l>An sijn kint die heleghe word.</l>
<l>Bedie sone ward hi niet gram.</l>
<l>Hi andworde alse hi bequam.</l>
<l>Dijn broeder es scalkelike comen.</l>
<l>Ende heuet dine benedixie ghenomen.</l>
<l>Esav sprac en was ghen scop.</l>
<l>Dat hi was gheheten iacob.</l>
<l>Hi cochte mi of  van mire houden.</l>
<l>Mine benedictie heuet onthouden.</l>
<l>Vader benedie mi mede.</l>
<l>Nv vernemt wat 's4ysaac dede.</l>
<l>Hi behiet hem hi moeste staen.</l>
<l>Den broeder te sine onderdaen.</l>
<l>[Maer] [vet] [lant] [ende] [ghedrachtech] [mede.]</l>
<l>[Behiet] [hi] [hem] [daer] [ter] [stede.]</l>
<l>Esav droech den nijt groet.</l>
<l>Ende seide ware mijn vader doet.</l>
<l>Jc soude iacobe te doet slaen.</l>
<l>Rebecca heuet dat verstaen.</l>
<l>Ende seide lieue kint vare dan.</l>
<l>Tote minen broeder laban.</l>
<l>Jn mesopotania.</l>
<l>Toten vader ghinc soe darna.</l>
<l>Ende seide ic verliese mijn lijf.</l>
<l>Eist dat iacob nemt een wijf.</l>
<l>Vten lande van chanaan.</l>
<l>'s4Ysaac ontbodene dan.</l>
<l>Ende benediedene ende soe derna.</l>
<l>Vare in mesopotania.</l>
<l>Nem een wijf van labans kinden.</l>
<l>Jacob sciet van diene minden.</l>
<l>Ende voer te sijns hoems ward.</l>
<l>Bi lusa cam hi an die vard.</l>
<l>Vpt felt lach hi ende niet allene.</l>
<l>Sijn houet leide hi vp eenen stene.</l>
<l>Jn sinen slape hi versach.</l>
<l>hier ontbreekt trecht</l>
<l>de verzen 2397-2398 ontbreken</l>
<l>Ene ledre dar hi lach.</l>
<l>Van der herden ten hemele slaen.</l>
<l>Ende ingle vp ende neder gaen.</l>
<l>DE ledre nadiendat ix vroet bem.</l>
<l>Dat es die dochter joachim.</l>
<l>Die soe droech die salighe anne.</l>
<l>Troost alre wijf ende alre manne.</l>
<l>Die soete heleghe maghet marie.</l>
<l>Dar ic vp ope ende lie.</l>
<l>Die tve  lederbome sijn mede.</l>
<l>Omoet ende suuerhede.</l>
<l>Die van herden te hemele ghinghen.</l>
<l>Ende gode in haren lechame vinghen.</l>
<l>Alse menich stap alse dertoe horde.</l>
<l>Ne mochtic niet in dieschen worde.</l>
<l>Ghesegghen mijn sin es so cranc.</l>
<l>De lederbome waren so lanc.</l>
<l>Also ne mochtic in derre wijs.</l>
<l>Marien dueghet ende hare prijs.</l>
<l>Ende hare ghenaden niet wulscriuen.</l>
<l>Noch al dat oit cam van wiuen.</l>
<l>Vp dese ledre moete wi cliuen.</l>
<l>Jof alle verloren bliuen.</l>
<l>Hen ware dat soet selue dede.</l>
<l>Met ghere bendechede.</l>
<l>Ne camen wi in hemelrike.</l>
<l>Soe es onse troest vaste ende rike.</l>
<l>Wine clemmen niet soene doet.</l>
<l>Van hare sal ons commen die spoet.</l>
<l>Ende eist dat wi vp hare lien.</l>
<l>God dierevp was ghesien.</l>
<l>Sal ons die hand bieden  mede.</l>
<l>Ende helpen bi hare ghebede.</l>
<l>Hie sach  vp die ledre.</l>
<l>Die hem seide ic bem dijn ledere.</l>
<l>Abrahams god ende 's4ysaac.</l>
<l>Dits tland dar ic aue sprac.</l>
<l>Dat die  sijn ende der diere.</l>
<l>Jacob wart ontwake sciere.</l>
<l>Ende hi sprac in dese stede.</l>
<l>Es ons heren godlichede.</l>
<l>hier ontbreekt gode</l>
<l>hier ontbreekt sal</l>
<l>Al ne wistic min no mere.</l>
<l>Dese stede es ontsienlic sere.</l>
<l>Dits gods huvs ende die hemelporte.</l>
<l>Hier vorseide gods gheborte.</l>
<l>Den temple gods ende oec die weet.</l>
<l>Die sident int land was gheset.</l>
<l>Want die wet es ontsienlic sere.</l>
<l>Thuvs gods es des temples here.</l>
<l>De hemelporte bediet tgat wide.</l>
<l>Dat was an ons heren zide.</l>
<l>Den steen recht hi vp den dach.</l>
<l>Dar hi vp in slape lach.</l>
<l>Te bekenne die stede.</l>
<l>Ende goetervp olie mede.</l>
<l>Gode belouedi ten kere.</l>
<l>Daer te doene offrande mere.</l>
<l>Die stede die daer stont oec na.</l>
<l>Die tevoren hiet lusa.</l>
<l>Heet hi bi namen betel.</l>
<l>Dats gods huvs ende niet el.</l>
<l>SO langhe ghinc hi dat hi cam.</l>
<l>Toter stede die hiet carram.</l>
<l>Dar ne sijn hoem wel ontfinc.</l>
<l>Do hi hadde verstaen die dinc.</l>
<l>Seidi hier moghestu seker wesen.</l>
<l>Vorworde maecten si na desen.</l>
<l>Dat hem iacob soude dienen wel.</l>
<l>.xij.  iaer omme rachel.</l>
<l>Die sijn ioncste dochter was.</l>
<l>Sodat laban ghehinghede das.</l>
<l>Rachel was een scone kint.</l>
<l>So sere heuesse iacob ghemint.</l>
<l>Dat hem de iare dochten ontlanc.</l>
<l>Na der .vij. iaeren ganc.</l>
<l>Alse hi hebben waende sijn lief.</l>
<l>Brochte hem laban alse een dief.</l>
<l>Hemelike met groten liste.</l>
<l>Sodat iacob niet ne wiste.</l>
<l>Sire oudster dochter te bedde gheleed.</l>
<l>Dat was iacoppe arde leed.</l>
<l>Des morghins alse hijt vernam.</l>
<l>Ende seide ten hoem erre ende gram.</l>
<l>Waeromme heuestu dat ghedaen.</l>
<l>Laban seide sonder waen.</l>
<l>Men pliet hier alsulker dinghen.</l>
<l>Dat wi eerst doutste  te manne bringhen.</l>
<l>Jacob moeste dit ghedoghen.</l>
<l>So was lelic ende met sepel oghen.</l>
<l>Ende gheheten oec l's4ya.</l>
<l>Recht diende hi .vij. iaer derna.</l>
<l>Omme rachel sodat hise ghewan.</l>
<l>Die l's4ya droech bi haren man.</l>
<l>Ruben. leui. ende s's4ymeone.</l>
<l>Judas. 's4ysachar. sabulone.</l>
<l>Sesse sonen ender derna.</l>
<l>Heen dochter heet dina.</l>
<l>Rachel droecher vele min.</l>
<l>Tve sonen ioseph ende beniamin.</l>
<l>L's4ya bediet die oudec  wet.</l>
<l>Die lelic was ende besmet.</l>
<l>Ende niet gode was vercoren.</l>
<l>Rachel die niewee dar wi toe horen.</l>
<l>Die scone es ende van gode ghemint.</l>
<l>Al eist dat men ghescreuen vint.</l>
<l>Dat l's4ya hadde vele kinder.</l>
<l>Joseph allene al was hi minder.</l>
<l>Was scoenre vele ende vroeder.</l>
<l>Dan iemen onder sine broeder.</l>
<l>Dus eist al heuet doude wet.</l>
<l>.x. gheslachte  van gode gheset.</l>
<l>Een niewe ghebod dats karitate.</l>
<l>Bringhet me volx ter rechter strate.</l>
<l>Ende lichtelike te gode.</l>
<l>Dan alle die houde .x. ghebode.</l>
<l>Sonder karitate dats minne.</l>
<l>Ne comt niemenne ten hemele jnne.</l>
<l>Bi tvere ioncwiuen hiere viere wan.</l>
<l>Neptalim ende eenen die hiet dan.</l>
<l>Haser ende oec mede gad.</l>
<l>Dus heuetire .xii. ghehad.</l>
<l>Van den .xii. wet  dat wel.</l>
<l>Camen .xii. gheslachten van 's4ysrahel.</l>
<l>Jndientidendat dit ghesciede.</l>
<l>So verdronken vele liede.</l>
<l>lees oude</l>
<l>lees ghebode</l>
<l>Met ere louie in achia.</l>
<l>Doe deucalion ende pirra.</l>
<l>Vp eenen berch behilden tlijf.</l>
<l>Do leuede pallas dat starke wijf.</l>
<l>Die doet sloech eenen g's4ygant.</l>
<l>Ende dat vule  werc oec vant.</l>
<l>Om die vroescap van haren sinne.</l>
<l>So maectemer sijnt of eene coninghinne.</l>
<l>Die doe ter tijt was gheheten godinne.</l>
<l>Alse ict vernam weet vorwaer.</l>
<l>So woende iacob .xx. iaer.</l>
<l>Met sinen hoem den quaden laban.</l>
<l>Daer hi grod goet onderwan.</l>
<l>Ende dat was labans ondanx sere.</l>
<l>So ghebod hem onse here.</l>
<l>Dat hi te lande keren soude.</l>
<l>Jacob dit  endelike doen woude.</l>
<l>Nam sijn wijf ende sine kinder.</l>
<l>Ende al dat hi hadde ghinder.</l>
<l>Ende rachel die stal algader.</l>
<l>Dafgode die hadde hare vader.</l>
<l>Also rumede iacob die stad.</l>
<l>Ende voer ten berghe van galaad.</l>
<l>Sodat die mare vernam laban.</l>
<l>Ende volghede na met meneghen man.</l>
<l>Maer god hiet hem in sinen droem.</l>
<l>Nv sie wel ende nem dies goem.</l>
<l>Dattu iacobe sachte sprex an.</l>
<l>Hieraf vervard laban.</l>
<l>Laban vantene in galaad.</l>
<l>Ende seide tvi daestu dat.</l>
<l>Dattv mi ontfloes sonder bode.</l>
<l>Ende ontstols mine gode.</l>
<l>Dinen hoem ende dinen zueer ende dinen werd.</l>
<l>Jacob sprac ic was vervaerd.</l>
<l>Dattv mi nemen souds mine wijf.</l>
<l>Van der dieften sonder blijf.</l>
<l>Soec dine gode onder mijn allame.</l>
<l>Jc wilde men hem dat leuen name.</l>
<l>Ouer sowienso mense vonde.</l>
<l>Laban sochse langhe stonde.</l>
<l>Maer al ontstacse hem rachel.</l>
<l>ia op rasuur, hand D, lees achaia</l>
<l>lees wulle</l>
<l>lees onder wan</l>
<l>lees diet</l>
<l>Daerna suoer si sonder fel.</l>
<l>Elcandren hulde ende scieden.</l>
<l>Laban kerde met sinen lieden.</l>
<l>Ende iacob voer te lande waert.</l>
<l>Daer ghemoeti an de vaert.</l>
<l>Jnglen vele met haren scaren.</l>
<l>Die alle ghereet waren.</l>
<l>Hem te elpene ieghen esav.</l>
<l>Van dane sende hi segghic v.</l>
<l>Bode den broeder omme vrede.</l>
<l>Die camen weder ter stede.</l>
<l>Ende seide hi came in goeden moede.</l>
<l>Met .cccc. man sonder hoede.</l>
<l>Ende iacob was tehand vervaerd.</l>
<l>Ende hi bat te gode waerd.</l>
<l>Here die mi te lande hietes keren.</l>
<l>Verlosse mi van minen broeder met heren.</l>
<l>Met minne  staue hebbic heden.</l>
<l>Dese iordane gheleden.</l>
<l>Ende comen met .ij. scaren.</l>
<l>Help mi dat ic hem mach ontvaren.</l>
<l>De staf daer iacob alsic wane.</l>
<l>Mede leet ouer die iordane.</l>
<l>Was dat cruce dar men mede.</l>
<l>Lijt der werelt pijnlichede.</l>
<l>Die riviere dats die werelt.</l>
<l>Dar die stroem in kerd ende duerelt.</l>
<l>Ende emmermeer es onghestade.</l>
<l>Ne dade dat cruce ende gods ghenade.</l>
<l>Nieneme  ne mochte die werelt liden.</l>
<l>Dits die staf dar wi toe tiden.</l>
<l>Jacob ontsac esav.</l>
<l>Ende wi den duvel fel ende rv.</l>
<l>Al mochte wi der werelt liden.</l>
<l>Hi es ons also naer der siden.</l>
<l>Ne holpe ons god niet in de noet.</l>
<l>Hi sloeghe ziele ende lijf te doet.</l>
<l>Maer god die esau maecte sachte.</l>
<l>Die duinghet den viant met crachte.</l>
<l>De scaren tiden voren al gaende.</l>
<l>Ende hi bleef vp den oeuer staende.</l>
<l>Om te doene sine ghebede.</l>
<l>Aldaer wart hi worstelende mede.</l>
<l>lees minen</l>
<l>lees Niemene</l>
<l>Jegen eenen ingel mans ghelike.</l>
<l>Die quetsten in die ziele  so bitterlike.</l>
<l>Dat hem die zenewe verdaerf.</l>
<l>Sident hebsi so menechwaerf.</l>
<l>Hi ende alle sine gheslachten.</l>
<l>Hem ghedaen van zenewen wachten.</l>
<l>Dat sire noit ne wilden eten.</l>
<l>Aldus worstelde die deghen vermeten.</l>
<l>Do verbaerde hare de dagheraet saen.</l>
<l>Ende die man seide laet mi gaen.</l>
<l>Jacob sprac dars gheen ontgaen.</l>
<l>Dune wilt mi benedien saen.</l>
<l>Dander seide hoe heetstu dan.</l>
<l>Hi seide iacob. doe sprac die man.</l>
<l>Jacob sal dine name niet wesen.</l>
<l>Maer israhel nv meer na desen.</l>
<l>Hi benediedene in den daghe.</l>
<l>Ende hiet dat hi niemene ontsaghe.</l>
<l>No sinen broeder esau.</l>
<l>Doe seide iacob sech  al nv.</l>
<l>Gode onsen here al openbare.</l>
<l>Die mi ghetroest heuet van hare.</l>
<l>Doe rees die zonne een deel betide.</l>
<l>Ende hi houtene an deene side.</l>
<l>Dat dede hem des inghels slach.</l>
<l>Mettien hi esau versach.</l>
<l>Ende neech hem neder toter erde.</l>
<l>.vij. waerf met groter werde.</l>
<l>Esav helsdene teerre stond.</l>
<l>Ende custene an sinen mond.</l>
<l>Al weenende vraghedi hem ghinder.</l>
<l>Wie sijn dese wijf ende dese kinder.</l>
<l>Do hi wiste dat si sijn waren.</l>
<l>Custe hise alle sonder sparen.</l>
<l>Ende keerde weder te sire pord.</l>
<l>Jacob voer een deel bet vord.</l>
<l>Wonen teere stad hiet sichem.</l>
<l>Ende alle sine meisniede met hem.</l>
<l>Land cohti sinen beesten daer.</l>
<l>Ende maecte eenen outaer.</l>
<l>Daer hi gode anebede allene.</l>
<l>Aldaer ghenas hi van den bene.</l>
<l>lees zide</l>
<l>lees ic sach</l>
<l>lees vare</l>
<l>Djna sire dochter luste mettien.</l>
<l>Dat volc van dien lande besien.</l>
<l>Ende es in die stad ghegaen.</l>
<l>Des coninx sone vermindse saen.</l>
<l>Ende waser met crachte mede.</l>
<l>Maer die conincg ghinc vter stede.</l>
<l>Ende bat den vader omme de gone.</l>
<l>Dat hi sire dochter gaue den sone.</l>
<l>Selue die sone boet grote miede.</l>
<l>Hare broedre waren gramme liede.</l>
<l>Ende seiden wilde hi hem besniden.</l>
<l>So mochten sire bede tiden.</l>
<l>Do dede sone ende de vader.</l>
<l>Hare volc besnieden algader.</l>
<l>Hem seluen besneden si.</l>
<l>S's4ymoen ende leui.</l>
<l>Hare broedre camen tien stonden.</l>
<l>Doettfolc siec was van den wonden.</l>
<l>Ende namen hare harnasch an.</l>
<l>Ende sloegent al doet dat was man.</l>
<l>Ende namen hare suster dina.</l>
<l>Dandre broedre  camen na.</l>
<l>Ende roueden alt goet dat was ghinder.</l>
<l>Doe namen si die wijf ende die kinder.</l>
<l>Dit was harde leed den vader.</l>
<l>Ende scalt die broedre bedegadre.</l>
<l>Ommedat tfolc ouer hem soude claghen.</l>
<l>Ende bi auenturen belaghen.</l>
<l>Hem ende de sine ende slaen al doet.</l>
<l>Vp eene wile cleene ende groet.</l>
<l>Maer god die trostene wel.</l>
<l>Ende hietene varen te betel.</l>
<l>Omdat hi wonen soude daer.</l>
<l>Ende doen maken eenen outaer.</l>
<l>Ende hi suuerde sine liede.</l>
<l>Do hi besach sine meisniede.</l>
<l>Labans afgode ende van sichem.</l>
<l>Heuet hi vonden onder hem.</l>
<l>Die dalf hi algader onwerde.</l>
<l>Onder eenen boem diep in derde.</l>
<l>Sident darna langhe tijt.</l>
<l>Ondalfse conincg dauid.</l>
<l>Ende smalt dat gout teenen ghewerke.</l>
<l>Of te makene ons heren kerke.</l>
<l>Jacob die voer in betel.</l>
<l>Tfolc ne dorste hem niet volghen wel.</l>
<l>Eenen outaer maecti sonder waen.</l>
<l>Dar hi die ledre sach staen.</l>
<l>Jn sinen slape dartevoren.</l>
<l>Nv meer vord so moghedi horen.</l>
<l>Dat men bi namen lettel el.</l>
<l>Anders hiet dan israhel.</l>
<l>Darna ghinc in pinen sijn wijf.</l>
<l>Rachel ende verloes haer lijf.</l>
<l>Van haren sone beniamin.</l>
<l>Jacob was droeue in sinen zijn.</l>
<l>Begrauen was so van hem.</l>
<l>Jn den wech van bethleem.</l>
<l>Eenen steen sette hi vp hare graf.</l>
<l>Die noch niet en es daraf.</l>
<l>Do voer hi toten vader 's4ysaac.</l>
<l>Die noch leuede ende sprac.</l>
<l>Alse hi gheleuet hadde .c. iaer.</l>
<l>Ende .lxxx. dat es waer.</l>
<l>Starf hi helechlike ende wel.</l>
<l>Esav ende 's4ysrahel.</l>
<l>Doluene in de tviuoudighe aghedochte.</l>
<l>Die dartevoren abraham cochte.</l>
<l>Na des vaders doet si bede scieden.</l>
<l>Die broedre met haren lieden.</l>
<l>Want si bede rike waren.</l>
<l>Esav es in edom ghevaren.</l>
<l>Van hem cam gheslachte hoghe.</l>
<l>Menich graue menich hertoghe.</l>
<l>Die ic moet achter laten bliuen.</l>
<l>Ende moet van iacobe vort bescriuen.</l>
<l>Dar dat heleghe vlech af cam.</l>
<l>Dat den duvel die macht benam.</l>
<l>TJen tiden leesmen dat was.</l>
<l>Prometheus ende achias.</l>
<l>Daer die poeten vele of lieghen.</l>
<l>Diet folc met fauelen bedrieghen.</l>
<l>Si scriuen prometheus maecte liede.</l>
<l>Ende hord waerbi dat ghesciede.</l>
<l>lees atlas</l>
<l>Hi maecte beeldekine die ghinghen.</l>
<l>Bi sinen sonderlinghen dinghen.</l>
<l>Hi was diet vingherlijn visierde.</l>
<l>Ende die hand dermede versierde.</l>
<l>Mar 's4yserin so was dat sijn.</l>
<l>Hi hiet draghen tfingherlijn.</l>
<l>An den vingher dit was sijn raet.</l>
<l>Die naest den clenen vingher staet.</l>
<l>Want hi heuet dadre des ghelouet.</l>
<l>Die al an die herte houet.</l>
<l>Tien tiden lese wi aldus.</l>
<l>Was ceres ende tritholomus.</l>
<l>Die oec es van den godinnen.</l>
<l>Want soe den grieken leerde coren winnen.</l>
<l>Tvalef iaer eer 's4ysaac starf.</l>
<l>Ende eer rachel verdarf.</l>
<l>So waest dat men ioseph vercochte.</l>
<l>Nv hord hoe ment dartoe brochte.</l>
<l>Sine broedre hatene allegader.</l>
<l>Omdat hi van den vader.</l>
<l>Lieuer was dan haer negheen.</l>
<l>Dat wel nichdichede  sceen.</l>
<l>De scoenste was vtevercoren.</l>
<l>Die doe ter werelt was gheboren.</l>
<l>De vader maecte hem 's4ysrahel.</l>
<l>Eenen dieren roc ghescepen wel.</l>
<l>Van dieren werke ten voeten lanc.</l>
<l>Maer daer die meeste nijt af spranc.</l>
<l>Dat was van dromen die hi sach.</l>
<l>Hi tellet den broedren vp eenen dach.</l>
<l>Hem dochte in dromen teenen stonden.</l>
<l>Dat si tesamene scoue bonden.</l>
<l>Ende hare scoue den sinen negheen.</l>
<l>Do spraken si fellike derieghen.</l>
<l>Soutv danne onse conincg wesen.</l>
<l>Eenen andren tellet hijt na desen.</l>
<l>Ende seide den vader daer hi  lach.</l>
<l>Dochte mi dat ic die sonne sach.</l>
<l>Ende .xi. sternen ende de mane.</l>
<l>Mi allegader beden ane.</l>
<l>Sijn vader scaltene ende seide.</l>
<l>lees nidichede</l>
<l>ne gheen, lees neghen</l>
<l>lees ic</l>
<l>Sullen ic ende dine broedre  beide.</l>
<l>Ende dijn moeder die anebeden.</l>
<l>Hieraf cam vele der nidicheden.</l>
<l>De broedre laghen in chitem.</l>
<l>Ende hare beesten doe met hem.</l>
<l>Jn hare weiden in dien tiden.</l>
<l>Also daden si langhen siden.</l>
<l>Joseps riep 's4ysrahel ende seide vare.</l>
<l>Tinen broedren ende merct hoet staet dare.</l>
<l>Joseph vantse in dothaim.</l>
<l>Teerstendat si saghen him.</l>
<l>Seiden si siet waer die dromer comt.</l>
<l>Slawine doet ende proef wi  wat vromt.</l>
<l>Dat hi hem an drome hout.</l>
<l>Werpwine in die cisterne out.</l>
<l>Ende segghen datten .i. dier verbeet.</l>
<l>Ruben horet het was hem leet.</l>
<l>Ende seide hen ware niet goet.</l>
<l>Storte wi sijn onnosel bloet.</l>
<l>Mar werpwine leuende in den pit.</l>
<l>Dit seide ruben. dit.</l>
<l>[Niet] [van] [rouwen] [doed] [bliuen] [bede.]</l>
<l>[Doe] [namen] [sine] [bi] [den] [dieren] [clede.]</l>
<l>[Ende] [dadent] [hem] [af] [ende] [na] [dit.]</l>
<l>[Worpsine] [leuende] [in] [den] [pit.]</l>
<l>Die van watre niet ne  was nat.</l>
<l>Ruben. riet. dit omme dat.</l>
<l>Dat hine gherne hem hadde ghenomen.</l>
<l>Ende den vader doen wedercomen.</l>
<l>Mettien voer ruben sire straten.</l>
<l>Dandre  broedre saten ende haten.</l>
<l>Ende saghen copmanne comen ghevaren.</l>
<l>Met kemelen ende met diere waren.</l>
<l>Do sprac judas vercope wi desen.</l>
<l>So sullen onse hande suuer wesen.</l>
<l>Van sire doet dit dinct mi goed.</l>
<l>Hets onse vleesch ende onse bloed.</l>
<l>Om .xxx. peneghe was hi vercocht.</l>
<l>Den madianiten ende brocht.</l>
<l>broedre en (uit) (volgende) (vers:) moeder omwisselen</l>
<l>lees sichem</l>
<l>vers 2817 is corrupt, lees Dat vader ende moeder omme dit</l>
<l>de verzen 2818-2821 ontbreken</l>
<l>Jn eg's4ypten dar word hi echt.</l>
<l>Vercocht ouer eenen eighinen cnecht.</l>
<l>Ende cochtene een hiet futifar.</l>
<l>Daer ic wel of segghen dar.</l>
<l>Dat hi ansconinx ridderscap.</l>
<l>Algader hadde die herscap.</l>
<l>Wien mach ioseph bet bedieden.</l>
<l>Die van sinen eighinen lieden.</l>
<l>Van sinen broedre was vercocht.</l>
<l>Enter vremder hand.</l>
<l>Dan ihesus marien sone.</l>
<l>Alse broeder was die gone.</l>
<l>Die vercochte den fariseen.</l>
<l>Judas hieten si bede naeen.</l>
<l>Die rachels kind ende marien.</l>
<l>Vercochten bi felre envien.</l>
<l>Beede gafmense enen  diere.</l>
<l>Bede waren si goedertiere.</l>
<l>Mar ioseph was .ij.warf vercocht.</l>
<l>Dat bediet doe ihesus brocht.</l>
<l>Den jueden was den fariseen.</l>
<l>Dat sine leuerden als wel sceen.</l>
<l>Anderwarf vor pilaten.</l>
<l>Diene passiden vtermaten.</l>
<l>Alse futifar ioseph dede.</l>
<l>Om sijns wijfs onreinichede.</l>
<l>Dat soe dullike dat kint.</l>
<l>Vercoren hadde ende ghemint.</l>
<l>Ende hi sinen here ghene ontrouwe.</l>
<l>Doene  wilde an die vrouwe.</l>
<l>Die ouer hem claghede met onrechte.</l>
<l>Dedine ghelijc eenen quaden cnechte.</l>
<l>Bede mesandelen ende slaen.</l>
<l>Ende in eenen carker vaen.</l>
<l>Rvben cam ten pitte weder.</l>
<l>Ende doe hi inward sach derneder.</l>
<l>Ende ioseph niet ne vind.</l>
<l>Riep hi arme wars dit kind.</l>
<l>Wat salic arme es hi doet.</l>
<l>Mar do seiden sijd hem al bloet.</l>
<l>Hoeremede ware ghedaen.</l>
<l>Do liet hi sijn screihen staen.</l>
<l>eenen waarin eerste e uitgekrabd, lees euen</l>
<l>Den roc namen si diere ende groed.</l>
<l>Ende varwedene in hoekins bloed.</l>
<l>Haren vader sendedsine israhel.</l>
<l>Ende seiden nv maerke wel.</l>
<l>Of dit dijns soens roc hiet si.</l>
<l>Hi kendene ende riep o wi.</l>
<l>Eene quade beste heuet verbeten.</l>
<l>Joseph mijn kint willic weten.</l>
<l>Sine cledre scurde hi saen.</l>
<l>Ende heuet eenen argher aneghedaen.</l>
<l>Langhe weendi ende onsachte.</l>
<l>Dattene niemen trosten mochte.</l>
<l>Ende seide ic sal ter hellen varen.</l>
<l>[Ende] [mijn] [kint] [beweenen] [tewaren.]</l>
<l>Doe was eene stede in die helle.</l>
<l>Dar was menich helech gheselle.</l>
<l>Ghesceden van der suare doet.</l>
<l>Ende dat hietmen abrahams scoet.</l>
<l>Want hi ende menich sin ghenoet.</l>
<l>Waren daer tote jhesus doet.</l>
<l>Dat was die helle die paschenacht.</l>
<l>Ghebroken was bi der gods cracht.</l>
<l>IOseph alse ict v ebbe gheseit.</l>
<l>Was dus vercocht om nidecheit.</l>
<l>Sodattene futifer ghewan.</l>
<l>Die was een onghenaturd man.</l>
<l>Want hi ne so scone sach tien stonden.</l>
<l>Cochtine dor sine vule sonden.</l>
<l>Mar god vercoude sine nature.</l>
<l>Alsodat hi na dier hure.</l>
<l>Leuede als een ghefurd man.</l>
<l>Dus bleef tkint reine voerwardan.</l>
<l>Futifer daerna beval.</l>
<l>Joseph sine rikeit al.</l>
<l>Hine at anders niet dane broet.</l>
<l>Sine sconeit was so groet.</l>
<l>Dattene verminde sijns heren wijf.</l>
<l>Dat hadde hem na ghecoct  sijn lijf.</l>
<l>Alsoene gheurien niet ne conde.</l>
<l>Trac so hem of teere stonde.</l>
<l>Sinen mantel dar hi bi hare was.</l>
<l>Ende claghede haren manne das.</l>
<l>gr verbeterd uit bl, hand D, lees goed</l>
<l>vers 2891 ontbreekt</l>
<l>lees ghecost</l>
<l>Dat hi hare wilde doen ghewelt.</l>
<l>Ende soe bedi dien mantel helt.</l>
<l>Hi ghelouede hare saen.</l>
<l>Ende dede ioseph tehant vaen.</l>
<l>Ende insconinx carker doen.</l>
<l>God was metten trouwen garsoen.</l>
<l>Ende gaf hem gratie hi ads ghewelt.</l>
<l>Vor hem die de gheuanghene helt.</l>
<l>Want hi hem den carker beual.</l>
<l>Ende daertoe die gheuanghene al.</l>
<l>Des coninx backere ende sijn scinke.</l>
<l>Waren ghevaen den .j. hinchmen.</l>
<l>Alse ghi hierna sult verstaen.</l>
<l>Joseph diende hem daerna saen.</l>
<l>Sach die scinke eene droem.</l>
<l>Dien telledi ioseppe ende naems goem.</l>
<l>Jc sach  vor mi eenen wijngart.</l>
<l>Ende darvp spruten mettervart.</l>
<l>Drie scoten ende wassen emmertoe.</l>
<l>Darna saghicken bloien doe.</l>
<l>Darna druuen wassen tewaren.</l>
<l>Die tehand oec ripe waren.</l>
<l>Darvte duwedic dat sap.</l>
<l>Jn mijns heren coninx nap.</l>
<l>Ende gaf hem darof drinken.</l>
<l>Joseph sprac du sout noch scinken.</l>
<l>Bin drien daghen des wes vro.</l>
<l>Vor den conincg pharao.</l>
<l>Ende drie scoten menen drie daghe.</l>
<l>Ende alse du here best so ghewaghe.</l>
<l>Mijns vor den conincg pharaone.</l>
<l>Dat ic dieflike ende onscone.</l>
<l>Vte minen lande bem vercocht.</l>
<l>Ende met onsculde ten carkre brocht.</l>
<l>DE backere sprac hort wat ic sach.</l>
<l>Mi dochte dar ic in slape lach.</l>
<l>Dat ic drie corue droech met mele.</l>
<l>Ende in den vppersten niet vele.</l>
<l>Broeds. dien droeghic vp mijn houet.</l>
<l>Deen vp den andren des ghelouet.</l>
<l>Ende vogle camen deraf aten.</l>
<l>Joseph sprac ic soude laten.</l>
<l>Mochtic dit erict onbonde.</l>
<l>Ten derde daghe gheloef minen monde.</l>
<l>Sal die doen hanghen pharao.</l>
<l>Die dinc die ghesciede also.</l>
<l>Ten derden daghe hilt pharao feste.</l>
<l>Ende met hem alle die meste.</l>
<l>Den scinke gaf hi sijn ambocht.</l>
<l>Maer die backer heuet becocht.</l>
<l>Dien dedi bi der kele hanghen.</l>
<l>Dus sijn iosephs worde verganghen.</l>
<l>De scinke vergat josephs al.</l>
<l>Ouer .ij. iaer cam .i. gheual.</l>
<l>Dat pharao sach eenen droem.</l>
<l>Sine vroede namens goem.</l>
<l>Mare niemen waser diene onbant.</l>
<l>Do pensde de scinke al tehant.</l>
<l>Om ioseph ende heuet ghetelt.</l>
<l>Hoe hi sinen droem heuet ghespelt.</l>
<l>Men haeldene vten carker saen.</l>
<l>Ende dedene scoihen ende duaen.</l>
<l>Ende vercleedene altehand.</l>
<l>Pharao nam sine rechter hand.</l>
<l>Ende seide ic hebbe eenen droem ghesien.</l>
<l>Vervardi niet ondervint mi dien.</l>
<l>Do seide die conincg hoe hi sach.</l>
<l>Dar hi in sinen slape lach.</l>
<l>.vij. ossen vette ende groet.</l>
<l>Ende daerna .vij. andre bloet.</l>
<l>Ende hongherech diese verterden al.</l>
<l>Do wiec hi eene stonde smal.</l>
<l>Ende sach derna .vij. haer.</l>
<l>Vul van corne dat es waer.</l>
<l>Ende .vij. idele ongheladen.</l>
<l>Die de vulle al verdaden.</l>
<l>Joseph sede  van desen tveen.</l>
<l>Here conincg es de sin al een.</l>
<l>Die .vij. ossen die .vij. corne.</l>
<l>Die vulle die vette die vtvercorne.</l>
<l>Bedieden dat .vij. iaer.</l>
<l>Sullen comen saen hiernaer.</l>
<l>So rike van goeden tide.</l>
<l>.vij. ossen magher ende onbliede.</l>
<l>Ende die .vij. idele haer.</l>
<l>Bedieden ander .vij. iaer.</l>
<l>Alse hongherech dat men sal.</l>
<l>Der  goeder tijt vergheten al.</l>
<l>Here nv siet om eenen man.</l>
<l>Die tvinstichstede deel versamen can.</l>
<l>Van den corne dese .vij. iaer.</l>
<l>Dat tfolc in dandre dernaer.</l>
<l>Hebbe dart bi leuen mach.</l>
<l>Pharao wonderde alse hi sach.</l>
<l>Sinen raet ende sinen sin.</l>
<l>Ende seide du heues den heleghen gheest in.</l>
<l>Wes selue besorghere in mijn land.</l>
<l>Sijn vingherlin nam hi van sire hand.</l>
<l>Ende gauet ioseph om die dinc.</l>
<l>Ende van sine halse eenen goudinen rinc.</l>
<l>Hi maectene meester na sire siden.</l>
<l>Vp sinen waghen hiet hine riden.</l>
<l>Ende hiet roepen dar in der steden.</l>
<l>Dat menne soude anebeden.</l>
<l>Dus maectine here in dat land.</l>
<l>Ende hi gaf hem daer tehant.</l>
<l>Futifars dochter teenen wiue.</l>
<l>Assenes hiet soe van haren liue.</l>
<l>Hadde ioseph kinder tve.</l>
<l>Effraim ende manasse.</l>
<l>Do ioseph sine node verwan.</l>
<l>Was hi van .xxx. iaeren man.</l>
<l>Joseph gaderde dat coren.</l>
<l>Die .vij. iaren alse wijt horen.</l>
<l>Darnaer camen die hongheriaer.</l>
<l>Jacob sende .x. sonen naer.</l>
<l>Vten lande van chanaan.</l>
<l>Coren te copene die houde man.</l>
<l>Helt thus den ionxsten beniamin.</l>
<l>Si camen te eg's4ypten in.</l>
<l>Tharen broeder die tere stond.</l>
<l>Hem allen seere was oncond.</l>
<l>Si neghen hem alle temale.</l>
<l>Maer hi sprac hem werde  tale.</l>
<l>Ende seide wanen comen die man.</l>
<l>Here segghen si van chanaan.</l>
<l>Dat wi copen souden coren.</l>
<l>Ja sprac ioseph men mach wel horen.</l>
<l>lees wrede</l>
<l>Dat ghi alle spieres sit.</l>
<l>Here segghe si of ghijt ghebiet.</l>
<l>Wi sijn v knechte grod ende smal.</l>
<l>Ende een vader kinder al.</l>
<l>Onse ionxste broeder es thus bleuen.</l>
<l>Wet wel datter nemmee leuen.</l>
<l>Ja sprac ioseph nv horic wel.</l>
<l>Dat ghi sijt spieres ende niet el.</l>
<l>Soude .i. ongheraect man ghinder.</l>
<l>Jn v land  hebben dus vele kinder.</l>
<l>Also scone ende also fier.</l>
<l>Ende het ghebrect den conincg hier.</l>
<l>Bi der salecheit mijns heren.</l>
<l>Ghine sult niet henen keren.</l>
<l>Eer ic den minsten broeder sie.</l>
<l>Of ghi wilt ombietene mie.</l>
<l>Hi hiltse .iij. daghe gheuaen.</l>
<l>Ten derden daghe lietise vtegaen.</l>
<l>Ende hift  s's4ymeone ghebonden.</l>
<l>Doe spraken si tesamen tien stonden.</l>
<l>Met rechte doghe wi dese scade.</l>
<l>Om dat wi onsen broeder daden.</l>
<l>Sine wistens niet dat joseph verstont.</l>
<l>Want hine sprac niet mont ieghen mont.</l>
<l>Maer met eenen taleman.</l>
<l>Joseph hiet sinen knape dan.</l>
<l>Dat hi hare sacke soude laden.</l>
<l>Ende ghelt oec derinne dade.</l>
<l>Ende si van spisen hare ghevoech.</l>
<l>Hadden ten weghe ghenoech.</l>
<l>Maer hare broeder  saen.</l>
<l>S's4ymeon bleef dar gheuaen.</l>
<l>Die .ix. broedre camen ten vader.</l>
<l>Ende telden hem die dinc algader.</l>
<l>Mar alsi de sacke ontbonden.</l>
<l>Ende si tghelt int coren vonden.</l>
<l>Worden si vervard allegader.</l>
<l>Doe sprac 's4ysrahel hare vader.</l>
<l>Ghi hebt mi ghemaect kindeloes.</l>
<l>Joseph ne sie ic nemmer altoes.</l>
<l>Ende s's4ymeon die es gheuaen.</l>
<l>lees hilt</l>
<l>Nv moet beniamin wech saen.</l>
<l>Jn mi comt al dit ongeval.</l>
<l>Ruben sprac vor dandre al.</l>
<l>Vader gheuen anders mi.</l>
<l>Ne bringhickene niet weder di.</l>
<l>Jc late di mine tve kindre ontliuen.</l>
<l>Jacob sprac hi moet hier bliuen.</l>
<l>Darna hem hecht  spise ghebrac.</l>
<l>'s4Ysrahel seide ende sprac.</l>
<l>Vart in eg's4ypten omme coren.</l>
<l>Wine doens niet sprac iudas tevoren.</l>
<l>Dune leens ons beniamin.</l>
<l>Jc segdi dat ickerof sculdich bem.</l>
<l>Jn bringhen weder eesschen mie.</l>
<l>Jsrahel andworde dat sie.</l>
<l>Het staet so het moet doch wesen.</l>
<l>Voert vor v tander ghelt met desen.</l>
<l>Dat ghi in den sacken vont.</l>
<l>Ende voert vor v nu ter stont.</l>
<l>Prosente ende ghift mi den here.</l>
<l>Jc kere des an gode sere.</l>
<l>Dat hem die moet sal sinken  neder.</l>
<l>Ende senden mine kinder weder.</l>
<l>Dus voeren si te eg's4ypten land.</l>
<l>Darse iosephs knape tehand.</l>
<l>Wel ontfinc ende tien stonden.</l>
<l>Seiden si wi hebben ghelt vonden.</l>
<l>Jn onse sacke dat bringhe wi v.</l>
<l>Ende oec andre peneghe nv.</l>
<l>Neen sprac die cnape mi ne ghebrac niet.</l>
<l>Jc wane dat iv .v. god beriet.</l>
<l>Hi dede s's4ymeone vten banden.</l>
<l>Ende si ghereeden altehanden.</l>
<l>Joseph te gheuene hare ghifte.</l>
<l>Ende do hi cam. sprect dat ghedichte.</l>
<l>Anebeden sine algader.</l>
<l>Do hi wiste dat sijn vader.</l>
<l>Leuede ende hi sach beniamin.</l>
<l>Al sijn lijf verroerde him.</l>
<l>Ende ghinc in sine kamere wenen.</l>
<l>Dat niemene wiste sijn wenen.</l>
<l>Darna doet hem was vergaen.</l>
<l>lees menen</l>
<l>Ghinghen si alle heten saen.</l>
<l>Sodat al de broedre sine.</l>
<l>Worden verblijt van den wine.</l>
<l>Den cnape seidi dat hi woude.</l>
<l>Dat men hare sacke vullen soude.</l>
<l>Ende al hare ghelt legghen derinne.</l>
<l>Maer in den sacke van beniamine.</l>
<l>Hiet hi sinen seluerinen nap indoen.</l>
<l>Al dat hi hiet dede die garsoen.</l>
<l>Tileke hiet hise varen.</l>
<l>Maer die cnape volghede tewaren.</l>
<l>Eer si danen hiet verre reden.</l>
<l>Ende riep ghi pleghet quader zeden.</l>
<l>Ghi hebt ons heren nap bestolen.</l>
<l>Si seiden wat sal dit verholen.</l>
<l>Wisone heuet men slane doet.</l>
<l>Ende wie alle clene ende groet.</l>
<l>Willen dijns heren eighin bliuen.</l>
<l>De cnape begonste de sacken driuen.</l>
<l>Van den outsten tote beniamine.</l>
<l>Aldaer vant hi den cop sine.</l>
<l>Do moesten si te ioseph keren.</l>
<l>Joseph seide wat waendi heren.</l>
<l>Men mach mi stelen min no mere.</l>
<l>Judas die bat harde sere.</l>
<l>Dat hi liete varen beniamin.</l>
<l>Ende hine eighin maecte vor hin.</l>
<l>Want hi haddene sonder waen.</l>
<l>Vp hem van den vader ontfaen.</l>
<l>Joseph ghinc an so grod wille.</l>
<l>Hine mochte nemmer svighen stille.</l>
<l>Hi hiet tander volc vtegaen.</l>
<l>Nochtan hebdi die word verstaen.</l>
<l>Dus sprac hi ten broedren waerd.</l>
<l>Jc bem ioseph west onuervaerd.</l>
<l>Dor v salicheit heuet mi ghesant.</l>
<l>God. onse here in dit lant.</l>
<l>Het heuet .ij. iaer ongher ghewesen.</l>
<l>Noch so coemer .v. na desen.</l>
<l>Haest ende hael mi minen vader.</l>
<l>Ende segt hem minen wille algader.</l>
<l>Jc sal v besten voeden ende v.</l>
<l>Ghi siet wel mine richeit nv.</l>
<l>Do custise alle an haren mont.</l>
<l>Ende elken weendi eene stont.</l>
<l>De mare cam ints coninx sale.</l>
<l>Het becam den coning wale.</l>
<l>Hi seide segt den broedren dine.</l>
<l>Dat si vten lande mine.</l>
<l>Waghene nemen met andren dinghen.</l>
<l>Dart si mede moghe bringhen.</l>
<l>Hare kinder ende hare wiue.</l>
<l>Jc sal hem gheuen weensch van liue.</l>
<l>Dese dinc es dus ghedaen.</l>
<l>Joseph gaf elken .ij. cledre saen.</l>
<l>Ende beniamin sire moeder kint.</l>
<l>Heuet hi .v. cleder ghesint.</l>
<l>Dat men tien tiden stolen hiet.</l>
<l>Nochtan darbi ne bleuet niet.</l>
<l>Hine gaf hem .ccc. fine.</l>
<l>Bisante. wit seluerine.</l>
<l>Des ghelike sendi algader.</l>
<l>Cleder 's4ysrahel sinen vader.</l>
<l>Ende .x. esele die hem brochten.</l>
<l>Saken die in eg's4ypten dochten.</l>
<l>Thus voeren si blide die gone.</l>
<l>Ende seiden vader ioseph dijn sone.</l>
<l>Die leuet ende hes in eg's4ypten here.</l>
<l>Hem was te moede no min no mere.</l>
<l>Dan als eenen die word onwake.</l>
<l>Ende ghedroemt heuet van suare sake.</l>
<l>Do hi de ghifte sach hi loech.</l>
<l>Ende seide het es mi ghenoech.</l>
<l>Jc wille varen in minen liue.</l>
<l>Mijn kint sien eer ic doed bliue.</l>
<l>Ysrahel voer altehant.</l>
<l>Metten sinen in eg's4ypten lant.</l>
<l>Daer seide hem god van hemelrike.</l>
<l>Vare in eg's4ypten land coenlike.</l>
<l>Jc sal dijn volc doen wassen ane.</l>
<l>Ende di wederbringhen dane.</l>
<l>Jn eg's4ypten cam hi ghevaren.</l>
<l>Ende al sijn volc met hem tewaren.</l>
<l>.Lxx. ende sesse mede.</l>
<l>Brochte hi volx aldaer ter stede.</l>
<l>Kinder. ende kinder kinder.</l>
<l>Dartoe vant hi ioseph ghinder.</l>
<l>Dien .ij. sonen waren gheboren.</l>
<l>'s4Ysrahel sende judas voren.</l>
<l>Dat ioseph came ieghen hem.</l>
<l>Joseph ghemoetene in gessem.</l>
<l>Dat wi teben noemen horen.</l>
<l>Danen sente maurissis was gheboren.</l>
<l>Van iohien weendemen daer ende loech.</l>
<l>'s4Ysrahel sprac hets mi ghenoech.</l>
<l>Nv ic doch besien mach di.</l>
<l>Ende ic di laten sal na mi.</l>
<l>Dar was doude 's4ysrahel.</l>
<l>Van den conincg ontfanghe wel.</l>
<l>Ende hi vraghedem hoe hout hi ware.</l>
<l>Hi sprac .C.ende.xxx. iare.</l>
<l>Dies adde die conincg wonder groet.</l>
<l>Nv sijn si comen vter noet.</l>
<l>'s4Ysrahel ende sine kinder.</l>
<l>Pharao die gaf hem ghinder.</l>
<l>Tland van gessem dat wejde  was.</l>
<l>Omdat si begherden das.</l>
<l>De onger  wijs ilancsomere.</l>
<l>Dar cochte ioseph sinen here.</l>
<l>Den. vijften scoef van al der vrucht.</l>
<l>Ende behilt tfolc van grote vrucht.</l>
<l>Van honghere soude hebben ghedreuen.</l>
<l>Ende wanlike doet waren bleuen.</l>
<l>'s4Ysrael hi woende aldaer.</l>
<l>Jn eg's4ypten .xvii. iar.</l>
<l>Ende sijn gheslachte dat wies sere.</l>
<l>Do hi wiste dat hi nemmermere.</l>
<l>Leuen soude heuet hi besint.</l>
<l>Om ioseph sijn lieue kint.</l>
<l>Ende deed suerren hem seluen.</l>
<l>Dat hine emmer soude deluen.</l>
<l>Jn de tviuoudighe aghedochte.</l>
<l>Die wilen abraham cochte.</l>
<l>Nv merct dat die heleghe man woude.</l>
<l>Jnt land ligghen dar god soude.</l>
<l>Van dode te liue verrisen.</l>
<l>Alsoalse ons die boeke wisen.</l>
<l>So waest montecaluarien bi.</l>
<l>.xv. milen segghen die boeke mi.</l>
<l>Daer ihesus ontfinc die doet.</l>
<l>OOm ons te quitene vter noet.</l>
<l>besint waarin b gewijzigd in h en g vooraan toegevoegd, hand D: ghesint</l>
<l>Oseph  die eg's4ypten behelt.</l>
<l>Dats ihesus die met sire ghewelt.</l>
<l>Al die werelt heuet verloest.</l>
<l>Ende van vernoihe ghetroest.</l>
<l>Joseph was scone suuer ende vroet.</l>
<l>Van hem cam den meneghen goet.</l>
<l>Onse  ihesus. oec die was.</l>
<l>Die sconste daer ic ie af las.</l>
<l>Ende van alre wijsheit fonteine.</l>
<l>Ende van vlesche  suuer ende reine.</l>
<l>Joseph moeder rachel.</l>
<l>So scone so ne was niemen el.</l>
<l>No so vercoren van haren man.</l>
<l>Die bediet onser vrouwen dan.</l>
<l>Die scone was ende vercoren.</l>
<l>Vor alle die  oit waren gheboren.</l>
<l>Met gode dor hare suuerhede.</l>
<l>Ende dor hare omoedichede.</l>
<l>Dies droech soe ihesus sonder man.</l>
<l>Dat was die saleghe ioseph dan.</l>
<l>Josephs kindre seinde hi tve.</l>
<l>Effra's4ym ende manasse.</l>
<l>Ende sprac si sullen heten mijn.</l>
<l>Ende dierna comen wesen dijn.</l>
<l>Sine andre kindre seinde hi dernaer.</l>
<l>Maer ruben scalt hi weet vorwaer.</l>
<l>Den outsten want hi sijn wijf.</l>
<l>Hadde ontreint alse een ca's4ytijf.</l>
<l>Om hare mesdaet so scalt hi.</l>
<l>S's4ymeon ende leui.</l>
<l>Omdat si tfolc van sichen  vermorden.</l>
<l>Oec vorseidi in waren  worden.</l>
<l>Dat die scriben ende die farisen.</l>
<l>Souden comen van dien tveen.</l>
<l>Die verrieden onsen here.</l>
<l>Ivdas benediede sere.</l>
<l>Ende seide in sine profecien.</l>
<l>Dat ihesus de sone marien.</l>
<l>Van hem soude sijn gheboren.</l>
<l>Ende menich conincg vtvercoren.</l>
<l>lees Joseph</l>
<l>hier ontbreekt here</l>
<l>lees sichem</l>
<l>Zabulon behiet hi me.</l>
<l>Dat land dat leghet bi der ze.</l>
<l>ISachar behiet hi een land.</l>
<l>Tuschen den berghen ende der zecant.</l>
<l>Van desen lesmen dat hi was.</l>
<l>Gheboren de verrader iudas.</l>
<l>DAn sprac hi sal sijn volc  berechten.</l>
<l>Hier meendi samson die wel vechten.</l>
<l>Conste ende bestieren sine man.</l>
<l>Ende  gheboren was van dan.</l>
<l>Oec profiterde hi tevoren.</l>
<l>Dat antkerst soude sijn gheboren.</l>
<l>Van dans gheslachte die ieghen gode.</l>
<l>Souden visieren ghebode.</l>
<l>GAd  benediedi  oec mede.</l>
<l>Ende behiet hem vecht ende stoustede.</l>
<l>Dat gheslachte lesmen dat vacht.</l>
<l>Vor andre met groter cracht.</l>
<l>Azer behiet oec 's4ysrahel.</l>
<l>Dat land dat soude draghen wel.</l>
<l>Hare land dat hem te  deele cam.</l>
<l>Was weldech als ict vernam.</l>
<l>DOe benediedi neptalim.</l>
<l>Ende belouede mede him.</l>
<l>Dat in sijn land der  sone marien.</l>
<l>Ense  sine ionghers souden castien.</l>
<l>IOseph benediedi mede.</l>
<l>Ende seide dat om sine sconede.</l>
<l>De vrouwen clommen vp den mure.</l>
<l>Om te siene sine figure.</l>
<l>Weldech te sine sijn gheslachte.</l>
<l>Ende te sine van groter machte.</l>
<l>Want wi lesen dat van hem cam.</l>
<l>Die conincg gereboam.</l>
<l>Die na salemone gheviel.</l>
<l>Conincg te sine in 's4ysrahel.</l>
<l>BEniamin vergat hi niet.</l>
<l>Rouende vulf dat hine hiet.</l>
<l>Want sijn gheslachte gherne vacht.</l>
<l>lees stouthede</l>
<l>lees de</l>
<l>lees Ende lees geroboam</l>
<l>Ende was volc van groter macht.</l>
<l>Sente pauwels wasserof gheboren.</l>
<l>Daer wi of ghescreuen horen.</l>
<l>Die teersten een mordadich wulf was.</l>
<l>Ende sident goet man als ict las.</l>
<l>Na dese tale bleef jacob doet.</l>
<l>Ende voer in abrahaems scoet.</l>
<l>Dar dedene ioseph balsemen wale.</l>
<l>Ende voerdene na des vader tale.</l>
<l>Jn ebron daer abraham.</l>
<l>'s4Ysaac lach ende adam.</l>
<l>Ende voer in  eg's4ypten weder.</l>
<l>Daer knielden de broedre neder.</l>
<l>Ende seiden onse vader hiet.</l>
<l>Dattv ons vergaues tferdriet.</l>
<l>Dat wi di hebben ghedaen.</l>
<l>Joseph weende vor hem saen.</l>
<l>Ende vergaeft hem altemale.</l>
<l>Hi leuede redelike ende wale.</l>
<l>.C. iaer ende .x. dermede.</l>
<l>Hi bad in sire lester bede.</l>
<l>Dat alse god hare noed becande.</l>
<l>Dat si met hem ten heleghen lande.</l>
<l>Sijn ghebeente souden draghen.</l>
<l>Van sinen broeder  horic saghen.</l>
<l>Die alle in eg's4ypten bleuen doet.</l>
<l>Dat mense alle clene ende groet.</l>
<l>Jn ebron droech sonder hem.</l>
<l>Ende nv lig si in sichem.</l>
<l>Genesis die nemt ende aldus.</l>
<l>Hierna so comt herodus.</l>
<l>Hiernaer weet men die wareit wel.</l>
<l>Men seide  tfolc van israhel.</l>
<l>Wieso droech in eg's4ypten crone.</l>
<l>Hiet men bi namen pharaone.</l>
<l>Nempres was des conincgs name.</l>
<l>Dien ioseph was so bequame.</l>
<l>Ende dien sine drome spelde.</l>
<l>Maer pharao hiet hi bi ghewelde.</l>
<l>Dachtende conincg cam derna doe.</l>
<l>Ende hiet amonefis pharaoe.</l>
<l>Van nempres was trike verstoruen.</l>
<l>lees broedren</l>
<l>lees exodus</l>
<l>Men seide, lees Meersede</l>
<l>Ende ter vremder hand verworwen.</l>
<l>An sulken man die niet ne verstont.</l>
<l>Josephs dueghet ende was oncont.</l>
<l>Hoe hi eg's4ypten verloste wel.</l>
<l>Hi haette tfolc van 's4ysrahel.</l>
<l>Om hare grote behendichede.</l>
<l>Ende oec om hare richede.</l>
<l>Ende want hare volc so sere wies.</l>
<l>Die conincg ward te rade dies.</l>
<l>Dat hise verduen soude met pinen.</l>
<l>Ende soude hare gheslachte duinen.</l>
<l>Alsi der vrouwen niet ne plagen.</l>
<l>Hi settem voghede diese iaghen.</l>
<l>Souden tote suaren saken.</l>
<l>Ende dede hem teghelen maken.</l>
<l>Tve steden moesten si maken hem.</l>
<l>Ficen  ende ramissem.</l>
<l>Dartoe duanc mense vtermaten.</l>
<l>Dat si de muedre van der straten.</l>
<l>Jn maenden moesten enendraghen.</l>
<l>.cccc. iaer waer si met slaghen.</l>
<l>Eighin ghemaect in dit seer.</l>
<l>Nochtan wiessen si ialancsomeer.</l>
<l>Des was droeue pharao.</l>
<l>Hi hiet den vroeden wiuen do.</l>
<l>Die segghen  te vrouwen dinghen.</l>
<l>Alsi in harbeide  ghinghen.</l>
<l>Dat si de cnapeline doden souden.</l>
<l>Ende de meiskine te liue houden.</l>
<l>Die wijf seiden here wine moghen.</l>
<l>Ende visierden daertoe loghen.</l>
<l>Want si de vrake gods ontsaghen.</l>
<l>Dat loende hem god in haren daghen.</l>
<l>Want hi maeckedse bede rike.</l>
<l>Hierbi segmen sekerlike.</l>
<l>Dat loghene die mans lijf behoud.</l>
<l>Sonde es van cleenre scoud.</l>
<l>Pharao siet dat sijn raet.</l>
<l>Hem lettel an staden staet.</l>
<l>Ende gheboet al openbare.</l>
<l>Wat knapelin gheboren ware.</l>
<l>Jn 's4ysrahel dat men dat sciere.</l>
<l>lees fiton</l>
<l>lees saghen</l>
<l>lees harbeide aaneen</l>
<l>Verdrinken soude in die riviere.</l>
<l>Dit coste meneghen kinde tleuen.</l>
<l>Dies lietse god so sere sneuen.</l>
<l>Dat si worden also sod.</l>
<l>Dat si anebeden vor god.</l>
<l>Eenen stier die vten watre cam.</l>
<l>Jn dien tiden was amram.</l>
<l>Een man gheboren van leui.</l>
<l>Ende nam een wijf gheloues mi.</l>
<l>Van sinen gheslachte hiet iocabet.</l>
<l>Nochtanne scuede hi hare let.</l>
<l>Hi wilde eer sonder kinder bliuen.</l>
<l>Dan hise also saghe ontliuen.</l>
<l>Do was oec een eg's4yptien.</l>
<l>Die dat seide hi hadde vorsien.</l>
<l>Dat in 's4ysrahel soude sijn gheboren.</l>
<l>Een kind ende soude eg's4ypten storen.</l>
<l>Tien tiden onse here hiet.</l>
<l>Amram dat hi ne scuede niet.</l>
<l>Sijn wijf hi sal winnen den sone.</l>
<l>Daerof dat seide die gone.</l>
<l>Die eg's4ypten souden breken.</l>
<l>Jocabet dus hore wi spreken.</l>
<l>Ghenas ens kints met stilre ale.</l>
<l>Ende helt hemelrike  ende wale.</l>
<l>Drie maende sonder ghelud.</l>
<l>Doch sachse het moeste comen hud.</l>
<l>Ende deet in een vaetkin sciere.</l>
<l>Dat vast was ende leit in die riuiere.</l>
<l>Een deel buten den grote strome.</l>
<l>Tkints suster hiet soe dat soe gome.</l>
<l>Wat dat darof sal ghescien.</l>
<l>Ter riuieren cam mettien.</l>
<l>Pharaons dochter termit.</l>
<l>Soe wilde hare koelen ende maken wijt.</l>
<l>Dat vaetkin heuet soe bekint.</l>
<l>Ende darin screien dat kint.</l>
<l>Tfat dat buten was belijmt.</l>
<l>Ende bepect ende begrijmt.</l>
<l>Datter gheen water in ne mochte.</l>
<l>Ende mo's4ysesse te lande brochte.</l>
<l>Betekent den lechame marien.</l>
<l>Dien soe also wilde castien.</l>
<l>l gewijzigd in r, hand D, lees hemelike</l>
<l>Met penitentien die soe nam.</l>
<l>Datter nie sonde in ne cam.</l>
<l>So droech onsen mo's4yses.</l>
<l>Jhesus die beweende des.</l>
<l>Dat wi langhe  in dien sonden.</l>
<l>Hi halp ons met sinen wonden.</l>
<l>Huten eg's4ypten dat lud mede.</l>
<l>Sonden ende deimsterhede.</l>
<l>Ghelikerwijsdat dat gheuel.</l>
<l>Dat dattfolc van 's4ysrahel.</l>
<l>Van mo's4ysesse was verlost.</l>
<l>Ende van den beduanghe vertrost.</l>
<l>Also heueti ons gheleet.</l>
<l>Vpdat ons die sonden sijn leet.</l>
<l>Van den helschen pharao.</l>
<l>Die ons gheuaen hadde also.</l>
<l>Soe hiet hare bringhen van dart lach.</l>
<l>Ende teerstendat soe tkint sach.</l>
<l>Dit kint seit so dat wetic wel.</l>
<l>Dits van den volke van 's4ysrahel.</l>
<l>Hare ontfarmets want so scone.</l>
<l>Hadden ghemaect god van den trone.</l>
<l>Dat sine viande sijns ontfarmede.</l>
<l>Ende therte daromme carmende.</l>
<l>Die eg's4ypse wiue boden hem de borste.</l>
<l>Maer al sout steruen van dorste.</l>
<l>Hen wilder altoes zughen neghene.</l>
<l>Maria die suster diet wachte allene.</l>
<l>Seide ghebenedide ioncvrouwe.</l>
<l>Ghebiet dijt ic hale eene ebreusce vrouwe.</l>
<l>Het sal wanic bi auenturen.</l>
<l>Zughen bi rechter naturen.</l>
<l>Eeneghe van sinen gheslachte.</l>
<l>So doet sprac soe ic sta ende wachte.</l>
<l>De moeder haelt so met desen.</l>
<l>Alseof soe vremde hadde ghewesen.</l>
<l>Dat kint soech die moeder saen.</l>
<l>Ende soe heuet dar ontfaen.</l>
<l>Van termit diet hare lonen woude.</l>
<l>Onthierdat ment spanen soude.</l>
<l>Ende doe soe tkint hadde ghespant.</l>
<l>Heuet soe te houe ghesent.</l>
<l>Die ioncvrouwe maecterof mede.</l>
<l>lees laghen</l>
<l>Na die wet ende na der zede.</l>
<l>Van den lande haren sone.</l>
<l>Mo's4yses hiet soene dor dat gone.</l>
<l>Dat soene vten watre hief.</l>
<l>So scone waest elc man had lief.</l>
<l>TEnen tiden heuet so brocht.</l>
<l>Haren vader ende besocht.</l>
<l>Of het hiet wilde horen.</l>
<l>Dat soet te kinde hadde vercoren.</l>
<l>Sere wonderde pharaone.</l>
<l>Sine vulmaecteit so scone.</l>
<l>Ende sette hem sine crone vpt houet.</l>
<l>Dar anghesmeet was des ghelouet.</l>
<l>Eene 's4ymaedse van iupiterre.</l>
<l>Tkint nam die crone ende was erre.</l>
<l>Ende waerpse ontve ieghen den vloer.</l>
<l>Mettien een vroet man dervp voer.</l>
<l>Ende seide dittkint slawi doed.</l>
<l>So sijn wi quite van alre noed.</l>
<l>Mar pharao behilt hem tleuen.</l>
<l>Ende andre vroede was darbeneven.</l>
<l>Ende seide dat hem kinscheit dede.</l>
<l>Dat proeuedi dar ter stede.</l>
<l>Hi brochte hem  colen vorem dart stond.</l>
<l>Dar warpt eene in sinen mond.</l>
<l>Dat hi nemmer scone ne sprac.</l>
<l>Hi hadderof sulc onghemac.</l>
<l>So scone waest hi ne was so fel.</l>
<l>Sach hijt hi ne word ghezeet wel.</l>
<l>Om hem te siene was menich droemen.</l>
<l>Jn straten dar menne sach comen.</l>
<l>DOe mo's4yses ghewassen was.</l>
<l>So ghesciede als ict las.</l>
<l>Dat dat volc van eth's4yopen.</l>
<l>Bede roueden ende dorcropen.</l>
<l>Tland van eg's4ypten al welnaer.</l>
<l>Do seide  hare afgode ouerwaer.</l>
<l>Dat sijt wreken  souden dan.</l>
<l>Bi eenen ebreuschen man.</l>
<l>Dochdat cume alle die gone.</l>
<l>Thermid. ghebaden haren sone.</l>
<l>Mo's4ysesse teenen leedsman.</l>
<l>lees hete</l>
<l>Ende bi diere redenen nochtan.</l>
<l>Hem ghene mesquame te doene.</l>
<l>Mo's4yses was sterc ende coene.</l>
<l>Ende van horloghen wijs ende vroed.</l>
<l>Therre ledde hi tors ende te voed.</l>
<l>Mids in wostinen sonder sparen.</l>
<l>Die al wl serpente waren.</l>
<l>Met hem voerde hi odevaren.</l>
<l>Jn husekine die besien  waren.</l>
<l>Die sine  voghele aten.</l>
<l>Worme ende serpente vtermaten.</l>
<l>Ende daer si laghen liet hise gaen.</l>
<l>Si verdreuen die worme  saen.</l>
<l>Ende waren in eth's4yopen comen.</l>
<l>Eermens tvint hadde vernomen.</l>
<l>Ende eer dandre waren ghekert.</l>
<l>Die egypten hadden ontert.</l>
<l>Sodat alt folc verre ende na.</l>
<l>Vlo in die houetstad sabba.</l>
<l>Die stede was also vast.</l>
<l>Dat sire langhe waren gast.</l>
<l>Sodat des coninx dochter versach.</l>
<l>Tharabis mo's4ysesse dar hi lach.</l>
<l>Ende word beuaen met sire minne.</l>
<l>So belouedene te latene inne.</l>
<l>Met sinen here sonder waen.</l>
<l>Wilde hise te wiue ontfaen.</l>
<l>Dus wan hi die stad met heren.</l>
<l>Mar doe wilde hi te lande keren.</l>
<l>Ne wilds tharabis niet ghehinghen.</l>
<l>Hi die vroed was van vele dinghen.</l>
<l>Grauerde in tve diere stene.</l>
<l>Tve beeldekine harde clene.</l>
<l>Teen dede ghedinken tander vergheten.</l>
<l>Teen gaf hi tharabis wildijt weten.</l>
<l>Sodat soe der minne vergat.</l>
<l>Ende hi kerde weder te sire stat.</l>
<l>JN dien tiden ghinc mo's4yses.</l>
<l>Jnt land van gessen merken des.</l>
<l>Hoedat voer sijn gheslachte.</l>
<l>Daer sach hi blouwen onsachte.</l>
<l>Eenen van eg's4ypten die was fel.</l>
<l>lees biesin</l>
<l>Eenen andren van 's4ysrahel.</l>
<l>Dien sloech hi doet aldar tehand.</l>
<l>Ende groeuene in dat zand.</l>
<l>Hemelike dat niemene ne sach.</l>
<l>Do sach hi vp den andren dach.</l>
<l>Tve ebreuschen scelden echt.</l>
<l>Hem seide hi die hadde onrecht.</l>
<l>Dat hijs onberde het ware onnere.</l>
<l>Dander seide bestu onse here.</l>
<l>Wiltu mi morden wat sals ghescien.</l>
<l>Alstu daets den eg's4yptien.</l>
<l>Sodat pharao vernam dat word.</l>
<l>Dat mo's4yses hadde den man vermord.</l>
<l>Ende sochten hem om te doene  also.</l>
<l>Mar mo's4yses ontvlo.</l>
<l>Ende cam ter stad van madian.</l>
<l>Madian dat was een man.</l>
<l>Abrams sone van cetura.</l>
<l>Dar die stad was gheheten na.</l>
<l>Ende dartoe alt lanscap mede.</l>
<l>Do mo's4yses cam bi der stede.</l>
<l>Camen des papen dochtre seuene.</l>
<l>Tien tiden in den houden leuene.</l>
<l>Hietmense papen heren van steden.</l>
<l>Jn dat land plachmen der zeden.</l>
<l>Dat meest wijf plaghen der besten.</l>
<l>De maghede dus staet in de gesten.</l>
<l>Wilden hare vee te watre driuen.</l>
<l>Maer die herden benaemt den wiuen.</l>
<l>Doch halp mo's4yses den ioncvrouwen.</l>
<l>Om de dueghet van deser trouwen.</l>
<l>Was sijns die  madian vro.</l>
<l>Die gheheten was getro.</l>
<l>Ende herberghene derna.</l>
<l>Ende gaf hem sire dochter sefora.</l>
<l>Dar hi tve kinder bi ghewan.</l>
<l>Gierson hiet die houste man.</l>
<l>El's4yesar dander dernaer.</l>
<l>Dat  beual hem oec de suaer.</l>
<l>Sine besten dar do in den dach.</l>
<l>Der  lieder rikeit meest an lach.</l>
<l>DOch starf die pharao.</l>
<l>lees dodene</l>
<l>hier ontbreekt pape van</l>
<l>lees Dar</l>
<l>Jn wies tiden mo's4yses vlo.</l>
<l>Ende die van israhel riepen an gode.</l>
<l>Die waren in groter node.</l>
<l>Mo's4yses wachte in die wostine.</l>
<l>Sijns suers scap ende de sine.</l>
<l>Ende cam ons heren berghe bi.</l>
<l>Die borech  heet ende s's4ynai.</l>
<l>Dar sach hi onsen here in viere.</l>
<l>Jn eenen doren in derre maniere.</l>
<l>Die doren die hem bernen dochte.</l>
<l>Ende die in dat vier niet ne mochte.</l>
<l>Ghescaden die bediet marien.</l>
<l>Die alle tonghen benedien.</l>
<l>Die was van den ioden gheboren.</l>
<l>Die bediet sin na den doren.</l>
<l>Tfier dat was die heleghe gheest.</l>
<l>Die hare helpe ende vulleest.</l>
<l>Gaf dat soe hare reinichede.</l>
<l>Behilt bi gods ghenadichede.</l>
<l>Of anders in derre maniere.</l>
<l>Dat die doren van den viere.</l>
<l>Onghescaet was ende onghescent.</l>
<l>Also was marie onbekent.</l>
<l>Van allen mannen ende onbesmet.</l>
<l>Ende van der werelt onbellet.</l>
<l>Dar soe in leuede ende in was.</l>
<l>Ghelikerwijs nv mercht das.</l>
<l>Dat tfier den doren niet ne derde.</l>
<l>No sine blade niet ne verterde.</l>
<l>Dat tfier was heet ende claer.</l>
<l>Ende scade den doren niet een haer.</l>
<l>Mo's4yses ghinc bet naer besien.</l>
<l>Ende god riepene mettien.</l>
<l>Vten dorne ende vten viere.</l>
<l>Mo's4yses sprac here ic bem hiere.</l>
<l>Doe of sprac hi dine scoen tehand.</l>
<l>Darstu vp staes dats elech land.</l>
<l>Dar gheboed hem onse here.</l>
<l>Dat hi tote eg's4ypten kere.</l>
<l>Ende hi pharaone ghebiede.</l>
<l>Dat hi late sine liede.</l>
<l>Here andworde mo's4yses.</l>
<l>lees horeb</l>
<l>lees onbelet</l>
<l>Wat salic segghen wie du bes.</l>
<l>Ons scriuet darof iosephus.</l>
<l>Dat god seide ic hete aldus.</l>
<l>Ende seide  sine name sriueti  mede.</l>
<l>Die ic neghene moghentede.</l>
<l>Noch orlof hebbe te segghene mede.</l>
<l>No noit man hadde eer te diere stede.</l>
<l>Onse here seide ganc ende doe wel.</l>
<l>Ende vergadre douste van 's4ysrahel.</l>
<l>Ende segt hem sodat sijt horen.</l>
<l>Dattv mi saghes in den doren.</l>
<l>Si sullen metti ten conincg gaen.</l>
<l>Ende dan saltu segghen saen.</l>
<l>Vor den conincg ende sine.</l>
<l>Wi sullen gaen in die wostine.</l>
<l>Drie daghe ende offren onsen here.</l>
<l>Mar ic weet wel sprac god mere.</l>
<l>Dat hi t's4ysrahelse gheslachte.</l>
<l>Niet ne laet gaen hensi met crachte.</l>
<l>Ende ic sal gheselen eg's4ypten land.</l>
<l>Jn wonder met mire hand.</l>
<l>Niet en  ne vaerd uwe strate.</l>
<l>Mar leend cleder ende diere vate.</l>
<l>Van uwen gheburen meenlike.</l>
<l>Dus salmen beroeren al dat rike.</l>
<l>Here andworde mo's4yses.</l>
<l>Hoe sulsi mi ghelouen des.</l>
<l>Onse here sprac wat heuestu daer.</l>
<l>Eene roede here. so hor hiernaer.</l>
<l>Ende wepse  wech. do dedi dat.</l>
<l>Do word een serpent vp der stat.</l>
<l>Sodat mo's4yses word veruaert.</l>
<l>Onse here seide grijp  haren staert.</l>
<l>Theerstdat hi dat hadde ghedaen.</l>
<l>Word weder eene roede saen.</l>
<l>Sine hand wart lazers ende ghesont.</l>
<l>Jn sinen boesem in corten stont.</l>
<l>God seide dese .ij. tekene doe.</l>
<l>Ghelouen si niet doe dit dertoe.</l>
<l>Ghiet water van der riuiere.</l>
<l>Vpt land het sal bloet werden sciere.</l>
<l>seide is overtollig</l>
<l>lees scriueti</l>
<l>en op rasuur, hand D, lees idel</l>
<l>lees werpse wech</l>
<l>Mo's4yses ontsach tonghemac.</l>
<l>Ende seide omdat hi qualike sprac.</l>
<l>Here senter eenen andren man.</l>
<l>God seide aaron din broeder dan.</l>
<l>Sal vor di daer spreken wale.</l>
<l>Set in sinen mont mine tale.</l>
<l>Hi sal comen in dien ghemoet.</l>
<l>Blidelike met groter spoet.</l>
<l>Die  nem ende drach metti.</l>
<l>Dar du de teken soud doen bi.</l>
<l>MO's4yses quam te getro.</l>
<l>Ende seide het staet also.</l>
<l>Jc moet teg's4ypten waert.</l>
<l>Sien hoe mijn gheslachte vaert.</l>
<l>Getro sprac god ghelede di.</l>
<l>Mo's4yses die deghen vri.</l>
<l>Nam sijn vijf  ende sine kinder.</l>
<l>Ende settedse vp ezele ghinder.</l>
<l>Ende voer te eg's4ypten waert.</l>
<l>Dar hi soude heten vp die vaert.</l>
<l>Wilden dinghel doden dore das.</l>
<l>Dat sijn kint onbesneden was.</l>
<l>Omdat waren sijns wijfs zeden.</l>
<l>Mar ter steden dat  was besneden.</l>
<l>Lietse dinghel onghescaet.</l>
<l>Mo's4yses haeste hem ende gaet.</l>
<l>Te eg's4ypten waerd dar ne ghemoete.</l>
<l>Aaron sijn broeder ende groete.</l>
<l>Mo's4yses seide hem ons heren word.</l>
<l>Doe ghinghen si bedegader vord.</l>
<l>Ende seident dien van 's4ysrahel.</l>
<l>Ende daden die teken alsowel.</l>
<l>Die hem onse here gheboed.</l>
<l>Doe gheloueden clene ende groed.</l>
<l>Ghemeenlike sijn si ghegaen.</l>
<l>Ten conincg ende seiden saen.</l>
<l>Dat hem onse here hiet.</l>
<l>Mar hi seide inne kens niet.</l>
<l>Om dese dinc duanc pharao.</l>
<l>Dat folc van 's4ysrahel</l>
<l>also.Dat si hem beclagheden des.</l>
<l>Vp aaron  ende vp mo's4yses.</l>
<l>hier ontbreekt roede</l>
<l>lees wijf</l>
<l>ter steden dat, lees teerstendat</l>
<l>Ende si clagheden gode sere.</l>
<l>Te mo's4ysesse seide onse here.</l>
<l>Sech pharaone dat ic gheboed.</l>
<l>Ende noentsiene clene no groed.</l>
<l>Du sout sijn god sijn in desen.</l>
<l>Aaron sal dijn vorsprake wesen.</l>
<l>Toten conincg ghinghen si bede.</l>
<l>God allene was hare ghelede.</l>
<l>Mo's4yses was hout doe .lxxx. iaer.</l>
<l>Ende aaron .iij. meer dat was waer.</l>
<l>Aaron nam mo's4yses roede daer.</l>
<l>Die ward een serpent ouerwaer.</l>
<l>[Dar] [die] [conincg] [selue] [toesach.]</l>
<l>[Ende] [vele] [sine] [princhen] [vp] [ghenen] [dach.]</l>
<l>Do dede die conincg pharao.</l>
<l>Sine toverers doen also.</l>
<l>Mar mo's4yses roede sualschse al in.</l>
<l>Pharao verharde de sin.</l>
<l>Ende wilde altoes doen niet.</l>
<l>Dat men hem van gode hiet.</l>
<l>TE mo's4ysesse sprac god metter spoet.</l>
<l>Ganc in pharaons ghemoet.</l>
<l>Ende seg aldus te hem.</l>
<l>Merct hieran dat ic here bem.</l>
<l>Jc sal dese varsce vloede.</l>
<l>Slaen aldus met mire roede.</l>
<l>Ende het sal al in bloede verkeren.</l>
<l>Dus sal ic eg's4ypten onneren.</l>
<l>Ende also ghesciet het sciere.</l>
<l>Aaron die sloech de riuiere.</l>
<l>Ende alt water ward bloet tehand.</l>
<l>Dat was in eg's4ypten land.</l>
<l>Sonder in gessen dat wet  wel.</l>
<l>Dat was om tfolc van 's4ysrahel.</l>
<l>Dane daden die touerers water bringhen.</l>
<l>Ende daden ghelijc ghenen dinghen.</l>
<l>Te watre  ghelouets nv hier.</l>
<l>Deen hiet iamnes. dander mambier.</l>
<l>Dese eerste plaghe dans ghene saghe.</l>
<l>Stont in eg's4ypten .vii. daghe.</l>
<l>TE mo's4yses seide echt onse here.</l>
<l>Ganc te pharao ende kere.</l>
<l>de verzen 3774-3775 ontbreken</l>
<l>Te watre, lees Tve warre</l>
<l>Laethi mijn volc niet rumen tland.</l>
<l>Doe aaron vpheffen die hand.</l>
<l>Vp marasch  ende vp riuiere.</l>
<l>Darvte sullen comen pude sciere.</l>
<l>Also dadent altehand.</l>
<l>Die bedectent eg's4ypten land.</l>
<l>Sodat die huvs ende sconinx sale.</l>
<l>Darof bedect  waren altemale.</l>
<l>Die touerers daden mede.</l>
<l>Dies ghelike daer ter stede.</l>
<l>Pharao sprac bid uwen here.</l>
<l>Dat dese plage van mi kere.</l>
<l>Ende ic sal tfolc laten gaen.</l>
<l>Mo's4yses bad doet was ghedaen.</l>
<l>Loech pharao ende wilde niet.</l>
<l>Dat doen dat hi hem behiet.</l>
<l>ONse here hiet mo's4yses derna.</l>
<l>Sech aaron dat hi dat mulsla.</l>
<l>Dar sullen muesien  of comen.</l>
<l>De derde plaghe rou hem somen.</l>
<l>Want si straelden bitterlike.</l>
<l>Die toueres waenden doen des ghelike.</l>
<l>Mar sine mochten niet ghedoen.</l>
<l>Si seiden den coninc pharaon.</l>
<l>Dit es die moghenteit van gode.</l>
<l>Si prijsdene al dadent si node.</l>
<l>Echt seide onse here dese dinc.</l>
<l>Ganc teghemoete den coninc.</l>
<l>Mo's4yses ende seg hem saen.</l>
<l>Hine late vte tfolc gaen.</l>
<l>Jc sal dor eg's4ypten land.</l>
<l>Vlieghen doen comen tehand.</l>
<l>Sonder in  tland van gessen allene.</l>
<l>Dat sal darof wesen rene.</l>
<l>Aldus ghesciet al sonder lieghen.</l>
<l>Tland ward so versuard van vlieghen.</l>
<l>Dat pharao sprac altehand.</l>
<l>Gaet offert gode hier int land.</l>
<l>Si seiden wi ne moghen niet.</l>
<l>Sloeghen wi word  teg's4ypsce diet.</l>
<l>Die beesten die si anebeden.</l>
<l>lees mul sla</l>
<l>lees vore</l>
<l>Si souden ons stenen daer ter steden.</l>
<l>Want die eg's4yptiene plaghen.</l>
<l>Dat si anebeden in dien daghen.</l>
<l>Eenen stier alst bescreuen es.</l>
<l>Jn hars gods eren sarapes.</l>
<l>Jn 's4ysis eren harre godinnen.</l>
<l>Plaghen si oec al dat land binnen.</l>
<l>Te anebedene eene coe.</l>
<l>Jn amons here hars gods dertoe.</l>
<l>Plaghen si te hanebedene eenen ram.</l>
<l>Ende bedi so soudsi gram.</l>
<l>Hebben ghesin hadden si ghesien.</l>
<l>Dat wi van 's4ysrahel van dien.</l>
<l>Jet hadden ghesleghen doet.</l>
<l>Pharao sprac die here grod.</l>
<l>So gaet di ende uwe man.</l>
<l>Niet verre in die wostine dan.</l>
<l>Ende doet ouer mi iouwe bede.</l>
<l>Mo's4yses bat daer ter stede.</l>
<l>Ende die vlieghen die teghinghen.</l>
<l>Nochtanne ward na desen dinghen.</l>
<l>Verhard therte van pharaone.</l>
<l>Ende dar hem cam af quaet te lone.</l>
<l>Oec seghet mede iosephus.</l>
<l>Van desen tveen plaghen dus.</l>
<l>Dat dien lieden al tesamen.</l>
<l>Vte den liue luse quamen.</l>
<l>So vele dats hem cam grote pine.</l>
<l>Ende sise met ghere medicine.</l>
<l>Verdriuen mochten noch met rade.</l>
<l>No met saluen no met bade.</l>
<l>DOe sprac onse here na des.</l>
<l>An den goeden mo's4yses.</l>
<l>Sech den coninc pharao.</l>
<l>Eist dat hi onthout also.</l>
<l>Marghen  tfolc van 's4ysrahel.</l>
<l>Eene suare plaghe ende fel.</l>
<l>Salic vp hem bringhen tehant.</l>
<l>Want in al eg's4ypten lant.</l>
<l>Sullen die besten bliuen doed.</l>
<l>Mar het ne sal clene no groed.</l>
<l>Scaden dien van 's4ysrahel.</l>
<l>No min no meer dan dus ghewel.</l>
<l>lees ghevel</l>
<l>Die dinc als ons vertellet die geste.</l>
<l>Want in alt land sone bleef beste.</l>
<l>Sone starf ia die in huse stont.</l>
<l>Want hiernaer alst v wart cont.</l>
<l>Sloech onse here met ghewelde.</l>
<l>Al die beesten van den velde.</l>
<l>Of bi auenturen die plaghe.</l>
<l>Was gheverst so langhe daghe.</l>
<l>Die hiernaer tellen der besten doed.</l>
<l>Dat si mochten dor die noed.</l>
<l>Els waer alen beesten ghenoech.</l>
<l>Die die haghael alle doet sloech.</l>
<l>Alst hiernaer staet verstaet aldus.</l>
<l>Van deser plaghe scriuet iosephus.</l>
<l>Dat god veruullede tehand.</l>
<l>Met selsanen beesten dat land.</l>
<l>Sulke alse noit man ne sach.</l>
<l>Noch eer no sident na dien dach.</l>
<l>Die die lieden beten doet.</l>
<l>Nochtanne dor die plaghe groet.</l>
<l>Den quaden conincg pharao.</l>
<l>Verharde sijn herte also.</l>
<l>Dat hi niet ne wilde tewaren.</l>
<l>Die van 's4ysrahel laten varen.</l>
<l>Dies sende hem god in corten daghen.</l>
<l>Alse ghi sult horen suare phaghen.</l>
<l>ONse here sprac na des.</l>
<l>An aaron ende an mo's4yses.</l>
<l>Nemet asschen van den viere.</l>
<l>Ende mo's4yses die salse sciere.</l>
<l>Sparsen dar pharao toe siet.</l>
<l>Jn die lucht ende latens niet.</l>
<l>Dan sullen pusten ende roven wesen.</l>
<l>Onder alt folc saen na desen.</l>
<l>Ende oec onder die beesten mede.</l>
<l>Dit ghesciede daer ter stede.</l>
<l>Sodat die touerers ghestaen.</l>
<l>Niet ne mochten harde saen.</l>
<l>Vor den coninc haren here.</l>
<l>So vul waren si van sere.</l>
<l>TE mo's4ysesse seide god.</l>
<l>Die ouer al heuet sijn ghebod.</l>
<l>Sech den coninc pharaone.</l>
<l>lees plaghen</l>
<l>Jc ebbe di gheset tien done.</l>
<l>Om dese sake ende bedi.</l>
<l>Dat ic mine cracht toghe in di.</l>
<l>Ende dat men sal van mire namen.</l>
<l>Spreken onder alt folc tesamen.</l>
<l>Nv sie morghen teser willen.</l>
<l>Salic doen reinen sonder ghilen.</l>
<l>Haghel dat in eg's4ypten land.</l>
<l>Noit des ghelike was bekand.</l>
<l>Doe inhalen dat buten es.</l>
<l>Man ende beesten dies wes ghewes.</l>
<l>Dat buten es dat bliuet al doet.</l>
<l>Wieso gode clene of groet.</l>
<l>Van den eg's4yptien ontsach.</l>
<l>Vluchte in huvs vp ghenen dach.</l>
<l>Beesten ende sine knechte.</l>
<l>Mo's4yses sine roede vprechte.</l>
<l>God gaf haghel ende donre mede.</l>
<l>Ende vier aldaer ter stede.</l>
<l>Do sloech die haghel met ghewelt.</l>
<l>Te sticken dat was vp dat velt.</l>
<l>Watso buten der herden was.</l>
<l>Ende al boud  sijt seker das.</l>
<l>Jn gesten  onder 's4ysrahel.</l>
<l>Lesmen dat ghen haghel viel.</l>
<l>Pharao die riepse saen.</l>
<l>Ende seide ic hebbe nv mesdaen.</l>
<l>Bid vor mi gode ic late v varen.</l>
<l>Mo's4yses bad gode tewaren.</l>
<l>Ende die plaghe die teghinc.</l>
<l>Nochtan brac pharao die dinc.</l>
<l>GOd die sprac mo's4ysesse echt ane.</l>
<l>Ende gheboet hem te gane.</l>
<l>Ten coninc hi soudem teken gheuen.</l>
<l>Die mo's4yses sinen neuen.</l>
<l>Noch vertellen soude dernaer.</l>
<l>Bede die broedre die ghinghen daer.</l>
<l>Ende seiden hem van desen dinghen.</l>
<l>God seghet ic sal crekele bringhen.</l>
<l>Marghen  diet groene  vp sullen eten.</l>
<l>Dat die haghel heuet vergheten.</l>
<l>lees wilen</l>
<l>Do si wechghinghen sprac die raet.</l>
<l>Ten conincg hoe langhe si dat quaet.</l>
<l>Ghedoghen souden entie scande.</l>
<l>Ende seiden laet varen vten lande.</l>
<l>Dit volc want si scendenttlant.</l>
<l>Men riepse weder altehant.</l>
<l>Ende pharao vraghede tewaren.</l>
<l>Wie sijn si diere sulle varen.</l>
<l>Al onse volc seiden si grod ende clene.</l>
<l>Ende onse besten alghemene.</l>
<l>Neen sprac pharao ghi meent quaet.</l>
<l>Mar allene ghi manne gaet.</l>
<l>Men stacse vte. ende die crekele quamen.</l>
<l>Die tgroene aten al tesamen.</l>
<l>An gers  an bome dar ment vant.</l>
<l>Pharao riepse weder tehant.</l>
<l>Ende seide ic hebbe mesdaen nv.</l>
<l>[Jeghen] [gode] [ende] [ieghen] [v.]</l>
<l>Bid gode ouer dese plaghe.</l>
<l>Mo's4yses bat ten seluen daghe.</l>
<l>Een wint quam van westen die alle.</l>
<l>Die crekele te haren mesualle.</l>
<l>Jaghede in die rode zee.</l>
<l>Nochtan ne wilds no min no mee.</l>
<l>Pharao hi was so fel.</l>
<l>Laten tfolc van 's4ysrahel.</l>
<l>DOe hief mo's4yses mettervard.</l>
<l>Sine hand te hemele ward.</l>
<l>So donker ward het dat men mede.</l>
<l>Tasten mochte die deimsterhede.</l>
<l>Warso die eg's4yptiene waren.</l>
<l>Maer tfolc van 's4ysrahel tewaren.</l>
<l>Hadden licht ende waren vro.</l>
<l>Doe ontboetse pharao.</l>
<l>Ende seide ghi manne metten wiuen.</l>
<l>Gaet wech waer hier moeten bliuen.</l>
<l>Vwe beesten. neen sprac mo's4yses.</l>
<l>Eene clawe ne bliuet niet des.</l>
<l>Do seide die conincg ganc van mie.</l>
<l>Sie ic di mee ic dode die.</l>
<l>Mo's4yses ghinc te sinen maghen.</l>
<l>Doe sprac god met eere plaghen.</l>
<l>Salic pharaone slaen.</l>
<l>vers 3989 ontbreekt</l>
<l>Ende danne sal hi v laten gaen.</l>
<l>ONder die eg's4yptiene.</l>
<l>Waren mee plaghen danne tiene.</l>
<l>Dat merct wel niet also suaer.</l>
<l>Alse die .x. wet vorwaer.</l>
<l>.xxiiij. daghe tfier.</l>
<l>Houterof die kalendier.</l>
<l>Dat es eene  in elke maent.</l>
<l>Dar men al ghelike af waent.</l>
<l>Dat vp eene wile van den daghe.</l>
<l>Vreselijc sijn die aderslaghe.</l>
<l>Mar  leghet deran.</l>
<l>Jn eg's4ypten waren man.</l>
<l>Diet land rumeden in dien daghe.</l>
<l>Om die vreselike plaghe.</l>
<l>Alse c's4yrops  die in griken vlo.</l>
<l>Ende atenen maecte do.</l>
<l>Ende d's4yonisius bachus.</l>
<l>Dar wi af lesen aldus.</l>
<l>Dat hi den grieken terst wijngard brochte.</l>
<l>Ende in tessalien so vrochte.</l>
<l>Tien tiden  eene louie wonder.</l>
<l>Want dat lantscep ghinc al onder.</l>
<l>Jn mo's4yses tiden verbernede mede.</l>
<l>Die zonne menegherande stede.</l>
<l>Jn fetons tiden in eenen daghe.</l>
<l>Van deser tvierhande plaghe.</l>
<l>Fauelerd  ouidius.</l>
<l>Tien tiden so was antheus.</l>
<l>Van hercules ghesleghen dod.</l>
<l>Die sere starc was ende grod.</l>
<l>ONse here wilde die plaghen enden.</l>
<l>Ende tland van eg's4ypten scenden.</l>
<l>Hi seide ic sal in eg's4ypten gaen.</l>
<l>Ende alle doutste kinder verslaen.</l>
<l>Van pharaons sone dierein hes here.</l>
<l>Tote haren sone teenen kere.</l>
<l>Die ter muelen es ioncwijf.</l>
<l>Oec sal ic mede nemen lijf.</l>
<l>Den housten calveren  van den dieren.</l>
<l>lees tve</l>
<l>hier ontbreekt lettel</l>
<l>lees cecrops</l>
<l>hier ontbreekt dede</l>
<l>er staat fauelerd</l>
<l>Jnne  sal in gherre manieren.</l>
<l>Een hond niet vlen inder strate.</l>
<l>Dan suldi lenen diere vate.</l>
<l>Van uwen gheburen  int land.</l>
<l>Ende si sullent doen tehand.</l>
<l>Mo's4yses hiet god aldaer.</l>
<l>Dat hi beginnen  soude tjaer.</l>
<l>Jn dien tijt dat was in den aprille.</l>
<l>Mar na der mane eist dat ic telle.</l>
<l>Noch houde wi paschen na de mane.</l>
<l>Dar hiet hem god dus caemt hem ane.</l>
<l>Dat si namen .i. ram lam.</l>
<l>Sonder smette als ict vernam.</l>
<l>Dat hiet hi offren dor sijn here.</l>
<l>Dit lam bediet onse here.</l>
<l>Die dor ons vp den paschedach.</l>
<l>Offrande was daert menech sach.</l>
<l>Sonder smette ende sonder sonde.</l>
<l>Hi hiet bestriken oec ter stonde.</l>
<l>Hare poste ende hare ouerdueren.</l>
<l>Mettien bloede dat si besueren.</l>
<l>Niet ne souden no suare plaghe.</l>
<l>Des nachts vor den paschedaghe.</l>
<l>Te middernachte sloech god doet.</l>
<l>Al douste kinder clene ende groet.</l>
<l>Ende alle douste caluer mede.</l>
<l>Van eg's4ypten in elke stede.</l>
<l>Caluer hetic die bestenionghe.</l>
<l>Ghemeenlike in eene tonghe.</l>
<l>Van alrande besten int land.</l>
<l>Sodat men gheen huvs ne vant.</l>
<l>Jn eg's4ypten clene no grod.</l>
<l>De houste ne bleuerin dod.</l>
<l>Mettien omboet pharao.</l>
<l>Met sinen boden seere onvro.</l>
<l>Mo's4yses ende sinen lieden.</l>
<l>Dat si alle danen scieden.</l>
<l>Dander volc baets oec sere.</l>
<l>Doe droeghen si danen hare mele.</l>
<l>Ende leenden cleder ende vate.</l>
<l>Van hare volke vele vtermate.</l>
<l>lees Enne</l>
<l>lees vele</l>
<l>Dus wueden si eg's4yptenland.</l>
<l>.vi'hc.dusent als ict vand.</l>
<l>Waren der man in ghene scare.</l>
<l>Sonder die cnapen die men dare.</l>
<l>Entie ioncwijf mochte scouwen.</l>
<l>Metten kindren enten vrouwen.</l>
<l>Ende der besten dar gheen ghetal.</l>
<l>Gheen boec of ghescriuen sal.</l>
<l>NJlus die dor eg's4ypten loept.</l>
<l>Hadde do tland meest al besoept.</l>
<l>Ende tgraf dar ioseph in lach.</l>
<l>Mo's4yses screef vp dien dach.</l>
<l>Ons heren name in eene goudplate.</l>
<l>Do dreef so henen harre strate.</l>
<l>Totedat soe vp den graue quam.</l>
<l>Mo's4yses tghebeente nam.</l>
<l>Van ioseppe alsemen ghesuoren.</l>
<l>Hem hadde langhe tevoren.</l>
<l>Die beene lesemen dat spraken.</l>
<l>Ende hem vorseiden die saken.</l>
<l>Van den weghe ende van der pine.</l>
<l>Die si hadden in der wostine.</l>
<l>Ebreusche bouke  segghen dat.</l>
<l>Dat onuersien aldaer ter stad.</l>
<l>Een scaep  quam ende sprac hem an.</l>
<l>Daromme hietent de man.</l>
<l>Josephs scaep si leedent naer.</l>
<l>Jn die wostine menech iaer.</l>
<l>Quiddeducisveludouemioseph.</l>
<l>Ende dauid als ict las.</l>
<l>Ghewaghet in den zouter das.</l>
<l>Doe si ghinghen harre straten.</l>
<l>Wart ardebeue  vtermaten.</l>
<l>Menech monster sticken viel.</l>
<l>Entie afgode alse wel.</l>
<l>Dit was weet wel vorwaer.</l>
<l>.cccc.ende.xxx. iaer.</l>
<l>Nadat die heleghe abraham.</l>
<l>Dat belof van gode nam.</l>
<l>Ende het was na ioseph doet.</l>
<l>Na wien si bleuen in der noet.</l>
<l>.C.ende.liiij. iaer.</l>
<l>Dus ghinghen si wech weet vorwaer.</l>
<l>Hare viande warens blide vele.</l>
<l>Vp haren hals droeghen si mele.</l>
<l>Dat  si nauwelike sonder saghe.</l>
<l>Bi leueden cume .xxx. daghe.</l>
<l>Die eg's4yptiene doluen hare dode.</l>
<l>Ende waren oec in sulker node.</l>
<l>Dat hem niemene ne volghede naer.</l>
<l>Dus traken si wech al sonder vaer.</l>
<l>Mo's4yses omdat god hiet.</l>
<l>Sone leedi tfolc niet.</l>
<l>Den rechten wech mar der zee bi.</l>
<l>Jeghen den bercgh van s's4ynai.</l>
<l>Daer tfolc gode offren soude.</l>
<l>Dor wostine ende dor woude.</l>
<l>Of hem pharao wilde scaden.</l>
<l>Dat hi van hongre worde verladen.</l>
<l>Hem te volghene dor wostine.</l>
<l>[Mo's4yses] [ende] [daertoe] [die] [sine.]</l>
<l>[Rumden] [onghewapent] [tland.]</l>
<l>[Die] [vijfte] [was] [hi] [als] [ict] [vand.]</l>
<l>Mo's4yses van iacob comen.</l>
<l>Die salic v bi name nomen.</l>
<l>Jacob dats aldus willix lien.</l>
<l>Die wan leui van lien.</l>
<l>Leui wan caacht sinen sone.</l>
<l>So was die derde die gone.</l>
<l>Caach wan aram  mo's4yses vader.</l>
<l>Mo's4yses leedde tfolc algader.</l>
<l>Dus es mo's4yses die vichte.</l>
<l>Van leuis  gheslachte dus sprect tghedichte.</l>
<l>Ende van judas gheslachte mede.</l>
<l>Omdat na der menscelichede.</l>
<l>Jhesus van hem was gheboren.</l>
<l>Alse ghi hiernaer sullet horen.</l>
<l>Ramasse rumde tfolc de stad.</l>
<l>Ende quamen te sothet  na dat.</l>
<l>Do quamen si te etam alsict las.</l>
<l>Dat eene woeste stede was.</l>
<l>Daer maecte siden seghet iosephus.</l>
<l>lees Dar</l>
<l>de verzen 4156-4158 ontbreken</l>
<l>lees amram</l>
<l>lees socoth</l>
<l>Cambices de sone c's4yrus.</l>
<l>Ene  stad ende hietse babilone.</l>
<l>Die noch starc es ende scone.</l>
<l>God wijsde hem den wech alomme.</l>
<l>Daghes met eere suerkighe columme.</l>
<l>Jeghen der zonne maniere.</l>
<l>Nachts met eere columme van viere.</l>
<l>Jeghen de grote deimsterhede.</l>
<l>Ende ieghen de serpente mede.</l>
<l>Doe quamen si ter roder zee.</l>
<l>Dar ward den volke int herte we.</l>
<l>An dene side waest gherus onsachte.</l>
<l>Sodatter niemen liden mochte.</l>
<l>An dander side dat water grod.</l>
<l>Die zee hetemen bi namen rod.</l>
<l>Ommedat  omme trode land.</l>
<l>Varwet twater an den cand.</l>
<l>Pharao verkerde de sijn.</l>
<l>Ende volghede na om ghewin.</l>
<l>Met .vij'hc. waghene hi quam.</l>
<l>Liede ghewapent darvp gram.</l>
<l>Vichtichdusent riddre mede.</l>
<l>Brochte hi na aldaer ter stede.</l>
<l>.cc.dusent volx te voet.</l>
<l>Quamen oec ten wapinen goet.</l>
<l>Doese de ebreusce comen saghen.</l>
<l>Begonden si seere versaghen.</l>
<l>Sine mochten niewet vlien.</l>
<l>Mo's4ysesse scolden si mettien.</l>
<l>Mar hi seide vervard v niet.</l>
<l>God hi sal vp al dit diet.</l>
<l>Vor v vechten sprect nemmeere.</l>
<l>Mo's4yses bat onsen here.</l>
<l>Hi sprac wat roepstu ane mi.</l>
<l>Hef vp dine hand hetic di.</l>
<l>Slach met diere roeden in die zee.</l>
<l>Twater dat sal sceden ontve.</l>
<l>Tfolc sal gaen vp den grond.</l>
<l>Die inghel ghinc ter seluer stond.</l>
<l>Staen achter t's4ysrahelsche here.</l>
<l>Metter  colummen teere weere.</l>
<l>Dat suerc was donker pharaone.</l>
<l>hier ontbreekt al</l>
<l>Enten ebreuscen claer ende scone.</l>
<l>Mo's4yses hief vp die hand.</l>
<l>Een sterc wint quam altehand.</l>
<l>.xij. straten worden daer.</l>
<l>Den .xii. gheslachten dat es waer.</l>
<l>Doe riep mo's4yses dat hi woude.</l>
<l>Dat elc gheslachte na sire oude.</l>
<l>Ghinghen daervoren en  dander naer.</l>
<l>Rubens gheslachte hadde vaer.</l>
<l>Ende s's4ymeons ende leuis mede.</l>
<l>Judas volc was datter hem voren dede.</l>
<l>Ende ghinc na mo's4ysesse scone.</l>
<l>Dar wannet de coninc crone.</l>
<l>Dus ghinc tfolc de zee al dure.</l>
<l>Twater stond ghelijc den mure.</l>
<l>Ter rechter enter luchter hand.</l>
<l>Dat sach tfolc van eg's4yptenland.</l>
<l>Ende volghede hem als den hase de hont.</l>
<l>Dit was tere morghinstont.</l>
<l>Ende onse here sach vp hem sciere.</l>
<l>Bede in suerke ende in viere.</l>
<l>Met reghene ende met donreslaghen.</l>
<l>Met blexemen ghinc hi vp hem iaghen.</l>
<l>Sodat si worden vervaert.</l>
<l>Ende seiden wlien wi achterwaert.</l>
<l>God vecht ouer tfolc van 's4ysrahel.</l>
<l>Jeghen ons dat merct wel.</l>
<l>Tote mo's4ysesse sprac god mettervart.</l>
<l>Ende seide hout ter zee wart.</l>
<l>Dine hand. doe hi dat dede.</l>
<l>Kerde soe ter eerster stede.</l>
<l>Dar soe ersten hare versciet.</l>
<l>Ens mans sone ontghinker niet.</l>
<l>Van eg's4ypten vten eere.</l>
<l>Hine verdranc daer sonder werre.</l>
<l>Daer saghen si hare viande doet.</l>
<l>Ende hadden hare wapine cleene ende groet.</l>
<l>Om dat volc dat daer verdranc.</l>
<l>So sanc mo's4yses sinen sanc.</l>
<l>Ende louede gode blide ende vro.</l>
<l>Ende seide cantemusdomino.</l>
<l>Josephus scriuet vp dese stede.</l>
<l>den, waarin d (?) uitgekrabd, lees Ghinghe deen voren dander naer</l>
<l>eere, waarin eerste e door andere hand gewijzigd in k, lees herre</l>
<l>Dat god dor alexandre dede.</l>
<l>Daer hi darise volghede naer.</l>
<l>De zeesteden  ouerwaer.</l>
<l>Want hi met hem sonder waen.</l>
<l>Wilden percen doen vergaen.</l>
<l>Wat wonder eist dat dan ghesciede.</l>
<l>Sulc wonder onder sine liede.</l>
<l>DAerna ghinghen si .iij. daghe.</l>
<l>Sonder water met groter claghe.</l>
<l>Ende quamen in eene stad.</l>
<l>Die si daeromme hieten marad.</l>
<l>Want twater so bitter was.</l>
<l>Dat niemen mochte drinken das.</l>
<l>Doe toghede onse here mo's4yses.</l>
<l>Een houd daerbi ghenesen es.</l>
<l>Twater van der bitterhede.</l>
<l>Dat houd bediet wel teser stede.</l>
<l>Dat cruce daer god ane hinc.</l>
<l>Dat bitter water en es ander dinc.</l>
<l>Dan penitentie die sere es suaer.</l>
<l>Mar so ward  soete dernaer.</l>
<l>Alsemen om dat cruce dinct.</l>
<l>Weet wel dat al vernoi sinct.</l>
<l>Dat men dinghet dor onsen here.</l>
<l>Alsemen peinsen wille hoe sere.</l>
<l>God dor ons ghepinet was.</l>
<l>Daerna quamen als ict las.</l>
<l>Mo's4yses ende volc met him.</l>
<l>Jn eene stede hiet helim.</l>
<l>Daer .xii. fonteinen waren.</l>
<l>Ende .lxx. palmen tewaren.</l>
<l>Die .xii. fonteinen die bedieden.</l>
<l>Die apostele die den lieden.</l>
<l>Soete leringhe ende clare.</l>
<l>Conden lude ende openbare.</l>
<l>Die palmen die bedieden mere.</l>
<l>Die .lxx. ionghers die onsen here.</l>
<l>Na sine apostele vtesende.</l>
<l>Ende pais boetscaepten achter lande.</l>
<l>Ten .xiii.sten daghe dat si scieden.</l>
<l>Vte eg's4ypten met haren lieden.</l>
<l>Doe ghebrac hem altehand.</l>
<l>De spise van eg's4yptenland.</l>
<l>lees zee sceden</l>
<l>Si seiden hadde god ghegheuen.</l>
<l>Dat wi verloren hadden tleuen.</l>
<l>Jn eg's4ypten daer wi saten.</l>
<l>Ende vlechs ende broeds te vullen aten.</l>
<l>Mo's4yses bat gode in dien daghe.</l>
<l>Ende god horde hare claghe.</l>
<l>Doe seide mo's4yses god heuet verhord.</l>
<l>Vwe meninghe ende uwe word.</l>
<l>Ende sal v nauons gheuen vleesch.</l>
<l>Ende tileke hord  na uwen esch.</l>
<l>Nouons quamen die quackelen daer.</l>
<l>Jn hare tenten dit was waer.</l>
<l>Derre nam elc na sijn ghevoech.</l>
<l>Na sinen wille ghenoech.</l>
<l>Tileke na mo's4yses bede.</l>
<l>Quam een dau aldaer ter stede.</l>
<l>Ende maecte sine hande nat.</l>
<l>Ouer rein so hilt hi dat.</l>
<l>Maer doe hijt dede an sinen mont.</l>
<l>Smaectet als onech daer ter stont.</l>
<l>Doe verstont hi ouer brod.</l>
<l>Dat hem god behiet ter nod.</l>
<l>Ghene dau lach vpt felt.</l>
<l>Alommeendeomme hare ghetelt.</l>
<l>Dat was cleen coreade  ende wit.</l>
<l>Ghelijc rime ombesmit.</l>
<l>Manna hiet tfolc van 's4ysrahel.</l>
<l>Doe seide mo's4yses merct wel.</l>
<l>Dit es brod dat v god gheuet.</l>
<l>Elc nems dat hem orbore heuet.</l>
<l>Daer gaderde si hare ghewin.</l>
<l>Some meer ende some min.</l>
<l>Ende alsement dan ter maten dede.</l>
<l>Proeft hieran wonderlichede.</l>
<l>Dies minst hadde entie meest.</l>
<l>Die  dede de gods vulleest.</l>
<l>Vondens euen vele ter maten.</l>
<l>Mergher  god moete di verwaten.</l>
<l>Proef hieranne sal  openbare.</l>
<l>Jc sal di leeren nv com hare.</l>
<l>Jhesus dats hemelsche brod.</l>
<l>lees brod</l>
<l>lees coriander</l>
<l>lees Dit</l>
<l>Me van andere hand op rasuur (e) (uit) (o?), lees Bolgher ?</l>
<l>lees al</l>
<l>Ende beter danne manna ter nod.</l>
<l>Dies bi manna bediet.</l>
<l>An den outare dar ment siet.</l>
<l>Jn der figure van den brode.</l>
<l>Gheloef hieran al doestuvt node.</l>
<l>Al maectemen dusentech deel.</l>
<l>Van eenen brode  alst es gheel.</l>
<l>Elc ware ihesus altemale.</l>
<l>Gheloef hieran so doestu wale.</l>
<l>Dat minste deel ende dat meeste.</l>
<l>Dats euen grod gheloef dat beste.</l>
<l>Dits die figure die si vonden.</l>
<l>An manna ghinc folc dar ter stonden.</l>
<l>Manna moestemen tileke lesen.</l>
<l>Want hem mochte niet ghenesen.</l>
<l>Der zonnen hem smalt dervoren.</l>
<l>Wiesoet at eist alse wijt horen.</l>
<l>Het gaf hem in den monde smake.</l>
<l>Des hi begerde van alre  sake.</l>
<l>Mo's4yses hiet met ghewelde.</l>
<l>Dats niemen ouer nacht ne helde.</l>
<l>Dies ne lietsi niettemin.</l>
<l>Des anders daghes vonder sirein.</l>
<l>Den worm ende dat brod verrod.</l>
<l>Nv merct wat hier vertoghede god.</l>
<l>Manna dats die reine maria.</l>
<l>Die soete vrouwe entie vrie.</l>
<l>Die worm die vten brode wies.</l>
<l>Dat ihesus wleesch nv merke dies.</l>
<l>De worm wast  al sonder vader.</l>
<l>Ende ihesus onser alre berader.</l>
<l>Quam sonder vader van marien.</l>
<l>Dits tgheloue des sulle wi lien.</l>
<l>SEs daghe  ter weke quam hem dit brod.</l>
<l>Ende vp den vrijndach alst god ghebod.</l>
<l>Gader si te tveen daghen spise.</l>
<l>Ende do ne rotet in ghere wise.</l>
<l>Des saterdaghes dur hare viere.</l>
<l>Ne daudet gheen in derre maniere.</l>
<l>Doe ghebod god mo's4yses.</l>
<l>Dat hi soude houden des.</l>
<l>Dat men ghedochte emmermere.</l>
<l>Wat brode dat hem gaf onse here.</l>
<l>Mo's4yses dede gods ghebod.</l>
<l>Aaron nam .i. guldinen pod.</l>
<l>Daer hi manna inne dede.</l>
<l>Manna bediet hier ter stede.</l>
<l>Jhesus. ende die pod; marien.</l>
<l>Hi ruste in hare des wille wi lien.</l>
<l>Als manna dede in die cruke.</l>
<l>Jn hare herte in haren buke.</l>
<l>Ende hine sceet nemme  van hare.</l>
<l>Ghelikerwijsalsemen dare.</l>
<l>Manna hilt in den pod sochte.</l>
<l>Dat mens emmermee ghedochte.</l>
<l>Bi deser spise weet vorwaer.</l>
<l>Leuede dat volc .xl. iaer.</l>
<l>WEltijtso die columme van viere.</l>
<l>Dies daghes was in suerx maniere.</l>
<l>Henen gande volgheden si mede.</l>
<l>Ende daer soe stond ter seluer stede.</l>
<l>Sloeghen si hare ghetelt.</l>
<l>Dus quamen si met hare ghewelt.</l>
<l>Al dor die wostine van sin.</l>
<l>Jn eene stede hiet rafadin.</l>
<l>Waters ghebrac hem alse ic lese.</l>
<l>Daer clagheden si vp mo's4ysesse.</l>
<l>Hi seide here wat salic doen.</l>
<l>Dit folc ne laet mi niet gheduren.</l>
<l>Si sullen mi stenen harde saen.</l>
<l>Doe liet hem onse here verstaen.</l>
<l>Dat hi doutste name ghemene.</l>
<l>Ende ghinghe ten marberstene.</l>
<l>Van der montaengen daerbi.</l>
<l>Die horeep heet dats s's4ynai.</l>
<l>Ende hi den steen soude slaen.</l>
<l>Dar soude water vte gaen.</l>
<l>Aldus ghescieden daer de dinghe.</l>
<l>Mo's4yses hiet twater prouinghe.</l>
<l>Want gode proeueden si openbare.</l>
<l>Ende vragheden hem of hi met hem ware.</l>
<l>IN rafadin leiden hare strec.</l>
<l>Die heidine van amalec.</l>
<l>Om die ebreusce te verslane.</l>
<l>Maer mo's4yses coes vte ic wane.</l>
<l>Om te vechtene ieghen him.</l>
<l>Vten gheslachte van effraim.</l>
<l>Jhesum dat was iosue.</l>
<l>Ende gaf hem volc mar vele mee.</l>
<l>Hilt hiere in die pawelioene.</l>
<l>Selue mo's4yses die coene.</l>
<l>Clam vp ons heren bercgh tehand.</l>
<l>Ende eene roede in sine hand.</l>
<l>Aaron ende hur marien man.</l>
<l>Sire suster ware mede dan.</l>
<l>Alse mo's4yses vphilt die hande.</l>
<l>So verloren die viande.</l>
<l>Ende alse hem dies de macht ontfel.</l>
<l>Verloesttfolc van 's4ysrahel.</l>
<l>Aaron ende hur die dat vernamen.</l>
<l>Rechten vp eenen steen tesamen.</l>
<l>Ende ondersetten sine hande daer.</l>
<l>Want si waren van biddene suaer.</l>
<l>Dus hilt hise vp tot ander stonde.</l>
<l>Dar die sonne sinken begonde.</l>
<l>Ende iosue dreef harre varde.</l>
<l>Damelechiten metten suarde.</l>
<l>God hiet gont mo's4yses bescriuen.</l>
<l>Ende hi seide ic sal verdriuen.</l>
<l>Amelech noch metten suerde.</l>
<l>Ende sijns vergheten doen vp die erde.</l>
<l>Jn sauls tiden es dit vuldaen.</l>
<l>Alse ghi hiernaer sult verstaen.</l>
<l>IEro  quam daer mo's4yses ilieer.</l>
<l>Een vroed een heidin ende een gheer.</l>
<l>Ende doe hi seide  den groten onvrede.</l>
<l>Die mo's4yses hem seluen dede.</l>
<l>Tfolc te berechtene alghemeene.</l>
<l>Doe seidi du ne soud niet allene.</l>
<l>Dese pine dus anevaen.</l>
<l>Mar du soud vtkiesen saen.</l>
<l>Moghende liede die gode ontsien.</l>
<l>Wareit minnen ende vroheit plien.</l>
<l>Die dit volc van cleenen saken.</l>
<l>Berechten ende vrede maken.</l>
<l>Grote sake berecht allene.</l>
<l>lees Ietro</l>
<l>lees sueer</l>
<l>lees sach</l>
<l>Aldus word dine pine clene.</l>
<l>Mo's4yses ne scaemdem niet.</l>
<l>Te doene dat hem die heidin  hiet.</l>
<l>Ende doet  also altehand.</l>
<l>Jero  voer weder in sijn land.</l>
<l>NA paschedach .xlvij. daghe.</l>
<l>Na deg's4ypse achterste plaghe.</l>
<l>Dat si gheoffert adden tlam.</l>
<l>So lesmen dat mo's4yses quam.</l>
<l>Ende tfolc van 's4ysrahel quite ende vri.</l>
<l>Ten berghe van s's4ynai.</l>
<l>Ende mo's4yses clam vp te gode.</l>
<l>God seide nv sech dese ghebode.</l>
<l>Ghi siet wat ic v ebbe ghedaen.</l>
<l>Nv salic v spreken saen.</l>
<l>Houdi die ghebode mijn.</l>
<l>So suldi mine liede sijn.</l>
<l>Ende vtevercoren vor alle liede.</l>
<l>Doe hem dit mo's4yses bediede.</l>
<l>Seiden si wat onse god heet.</l>
<l>Dat sullen wi doen ghereet.</l>
<l>Ende mo's4yses kerde weder.</l>
<l>God sprac ic sal comen neder.</l>
<l>Tote  in die deimsterhede.</l>
<l>Dat mi tfolc hore spreken mede.</l>
<l>Ganc ende mac mi dat folc reine.</l>
<l>Heden ende marghin ghemeine.</l>
<l>Doen hem hare cleder duaen.</l>
<l>Ende der wiue oec anestaen.</l>
<l>Dat si ten derden daghe ghereet sijn.</l>
<l>Met hem oec haren termijn.</l>
<l>Van den berghe dat si niet ne liden.</l>
<l>Wieso den bercgh tast tesen tiden.</l>
<l>Hi sterft deromme dats de pand.</l>
<l>Niemen doereane sijn hand.</l>
<l>Jc wilmen stiuele ofte steene.</l>
<l>Man ende beesten ghemene.</l>
<l>Proeft dat die die  vianscap was grod.</l>
<l>Eer ihesus kerst ghesmakede die dod.</l>
<l>Tusschen gode enter menschelichede.</l>
<l>Mar sijn bloet maecte den vrede.</l>
<l>lees deet</l>
<l>lees Jetro</l>
<l>lees Toti</l>
<l>lees auestaen</l>
<l>tweede die overtollig</l>
<l>Hiernaer quam die derde dach.</l>
<l>Ende eer men die zonne sach.</l>
<l>Donret ende blexemede mede.</l>
<l>Ende een suerc met groter dichede.</l>
<l>Decte den bercgh dar was grod lud.</l>
<l>Ende grod roec so ghinghervd.</l>
<l>Want god was comen in den viere.</l>
<l>De roec voer vp in derre maniere.</l>
<l>Dat vd eenen houene doet.</l>
<l>Tfolc was veruart al datter stoet.</l>
<l>Ende waenden dat mo's4yses ware doet.</l>
<l>Van ons heren gramscap groet.</l>
<l>Sodat sine saghen sonder vrucht.</l>
<l>Comen in eene scone lucht.</l>
<l>Hi seide doe hi hem quam tevoren.</l>
<l>Heden ne suldi mi niet horen.</l>
<l>Jocabets sone ende amram.</l>
<l>Maer den ghenen die vor v quam.</l>
<l>Ende eg's4ypten dede wee.</l>
<l>Die dien wech maecte in die zee.</l>
<l>Ende v hemelsche spise gaf rene.</l>
<l>Ende drinken vten harden stene.</l>
<l>Adame de vrucht gaf van der herde.</l>
<l>Noe  van der louie bewaerde.</l>
<l>Abrame gaf chanaan.</l>
<l>'s4Ysaac van eenen houden man.</l>
<l>Ende van eenen houden wiue.</l>
<l>Dedse  comen tesen liue.</l>
<l>Die iacob maecte van kindren rike.</l>
<l>Joseph verhief gheweldechlike.</l>
<l>Mint dese word al v lijf.</l>
<l>Vor kindren ende vor wijf.</l>
<l>Doe leedde hi tfolc den berghe bi.</l>
<l>Allene aaron ende hi.</l>
<l>Ghinghen bede ouer die pale.</l>
<l>Tander volc bleef altemale.</l>
<l>Staende binnen den pale daer.</l>
<l>Doe sprac god al openbaer.</l>
<l>Sodat si alle daer ghemeene.</l>
<l>De stemme horden grod ende clene.</l>
<l>Dus gaf hi vp den vichsten dach.</l>
<l>Die ghebode dar die wet an lach.</l>
<l>Dese met door hand C bovengeschreven d, lees Dede</l>
<l>Met worden in lude ende in viere.</l>
<l>Dat bediede die maniere.</l>
<l>Dat hi soude in sulker wisen.</l>
<l>.l. daghen na sijn verrisen.</l>
<l>Dat was vp den cinxedach.</l>
<l>Den heleghen gheest dar vele in lach.</l>
<l>Sine apostele senden vd.</l>
<l>Jn viere ontfincsine ende in lud.</l>
<l>Nv hord hier de .x. ghebode.</l>
<l>Die tfolc aldar ontfinc van gode.</l>
<l>Dit es talreeerste ghebod.</l>
<l>Ne kies vor mi ghenen vremden god.</l>
<l>Ne mac gheen ghebeelde dan  na mi.</l>
<l>Noch ghenen afgod ne mac di.</l>
<l>No anebeedse nemmermeere.</l>
<l>Jc bem dijn god ende dijn here.</l>
<l>Ende wrekedes  vaders mesdaet.</l>
<l>Vp dat kind dat derna staet.</l>
<l>Altote in dat vierde let.</l>
<l>Die mi haten ende mine wet.</l>
<l>Ende ic doe hem ontfarmechede.</l>
<l>Die mi minnen ende houden mede.</l>
<l>Mijn ghebod ende mijn dienen.</l>
<l>Dits teen ghebod van den .x.</l>
<l>DJnes gods name dijns heren.</l>
<l>Ne soutv niet te spotte keren.</l>
<l>No anevaen idelike.</l>
<l>Dat bediet vasschelike.</l>
<l>Ne soutv suerren nemmermere.</l>
<l>Alsodattv de gods ere.</l>
<l>Jn die selue niet ne breex.</l>
<l>Met dulre talen die du spreex.</l>
<l>DEn saterdach dien soutv vieren.</l>
<l>Ende heleghen in alre manieren.</l>
<l>Dine kinder ende dine beesten.</l>
<l>Ende dine cnapen sullen in der feesten.</l>
<l>Hem wachten van allen werke.</l>
<l>Dese feeste daden de clerke.</l>
<l>Vp den sondach al verkeren.</l>
<l>Om de verrisenesse ons heren.</l>
<l>EEre moeder ende vader.</l>
<l>Met worden ende met altegader.</l>
<l>lees wreke des</l>
<l>lees valschelike</l>
<l>Dattv heues in allen dinghen.</l>
<l>Die dit ghebod niet vulbringhen.</l>
<l>Sullen quader dode sneven.</l>
<l>Ende diet doen sullen langhe leuen.</l>
<l>DVne soud niemen slaen dod.</l>
<l>Met hande met rade in ghere nod.</l>
<l>Den onnoselen doe gheen quaet.</l>
<l>Ne gheffertoe oec ghenen raet.</l>
<l>Dat niemen wert ghecranct sijn lijf.</l>
<l>Mar help dar du moghes den kaitijf.</l>
<l>DV ne moets met  ghenen wiue.</l>
<l>Ghemeenscap ebben met dinen liue.</l>
<l>Sonder met hare die di es gheset.</l>
<l>Ende ghegheuen es ter wet.</l>
<l>NE stele niememene  sijn goet.</l>
<l>Mar wes ghetrouwe in dinen moet.</l>
<l>Ne roef niet dat niet es dijn.</l>
<l>Maer laet elken mensche tsijn.</l>
<l>DV ne soud in gherre stonde.</l>
<l>Luden neghene valsce orconde.</l>
<l>Jeghen dinen naesten. hier verbied god.</l>
<l>Alle loghene ende fel spod.</l>
<l>Dv ne soud dins euens kerstins goed.</l>
<l>Niet begherren in dinen moed.</l>
<l>Noch sijn huvs. noch oec sijn erue.</l>
<l>Om de vrome van diere bederue.</l>
<l>Dvne soud niet altoes tewaren.</l>
<l>Dijns euenkerstins wijf begerren.</l>
<l>No sijn ioncwijf no sinen cnecht.</l>
<l>No gheen dinc die zijn es echt.</l>
<l>[Hier] [gaen] [vt] [die] [.x.] [ghebode.]</l>
<l>[Die] [ons] [gheset] [sijn] [van] [gode.]</l>
<l>Alt volc horde dat ghelud.</l>
<l>Vier ende roec saghen si gaen vd.</l>
<l>Alsof die bercgh ontsteken ware.</l>
<l>Van verren riepen si met vare.</l>
<l>Mo's4yses sprac ons gods  ghebod.</l>
<l>Nemmer ne spreke an ons god.</l>
<l>Dat wi niet ne bliuen doet.</l>
<l>Tfolc stont van verren cleene ende groet.</l>
<l>Ende mo's4yses es in suerc ghegaen.</l>
<l>lees niemene</l>
<l>de verzen 4627-4628 ontbreken</l>
<l>Dar dede hem god ghebode verstaen.</l>
<l>Die hier niet harde nutte ne waren.</l>
<l>Bedi laticker vele varen.</l>
<l>Want al der ouder wet bestaet.</l>
<l>Want god seide wieso man slaet.</l>
<l>Willende sal tlijf dervoren gheuen.</l>
<l>Mar die onwetende hem neemt tleuen.</l>
<l>Willic dat men leuende late.</l>
<l>Doch moeti vlien sire strate.</l>
<l>Oghe vor oghe. tant vor tant.</l>
<l>Wonde ouer wonde. brant ouer brant.</l>
<l>Nijt ouer nijt. dit gheboet god.</l>
<l>Mar nv es al ander ghebod.</l>
<l>De wet es al ghesmet ten ghelde.</l>
<l>Hets al vergheten dat god telde.</l>
<l>Tiende hiet hem god daer bringhen.</l>
<l>Van corne van bome van allen dinghen.</l>
<l>Ende deerste note dat int ghedichte.</l>
<l>Mach gheheten sijn antghichte.</l>
<l>Oec seidi aldus die stemme van gode.</l>
<l>Eist dat ghi houd mine ghebode.</l>
<l>So salic vor v tfolc verslaen.</l>
<l>Jnt land dat ghi sult ontfaen.</l>
<l>Ende vlieghen senden onder hem mettien.</l>
<l>Sulsi alle vor v vlien.</l>
<l>Hord den termijn hoe grod es tland.</l>
<l>De rode zee sal sijn doestercant.</l>
<l>De westerzee palestine.</l>
<l>De zustdercant  sal de wostine.</l>
<l>Wesen achter belleem.</l>
<l>Tote eufraten dus seghem.</l>
<l>Sprac onse here an mo's4yses.</l>
<l>Dat dit land van promissien es.</l>
<l>Mo's4yses quam te volke ghegaen.</l>
<l>Ende dedem dit verstaen.</l>
<l>Si sejden  alle si wars beraden.</l>
<l>Dat sijt arde gherne daden.</l>
<l>Mo's4yses screef die worde van gode.</l>
<l>Sonder allene die .x. ghebode.</l>
<l>Die ghi horen sult hiernaer.</l>
<l>Hoe si ghescreuen waren ende waer.</l>
<l>Doe las hi alle die worde met staden.</l>
<l>Ende si seiden dat sijt gherne daden.</l>
<l>lees zudercant</l>
<l>Gods ghebode emmermere.</l>
<l>Doe seidi dit hord onse here.</l>
<l>Teerstdat dit ghedaen es.</l>
<l>Kert ten berghe mo's4yses.</l>
<l>Ende aaron mede segghic v.</l>
<l>Ende nadab ende abiv.</l>
<l>Die bede aarons kinder waren.</l>
<l>Ende .lxx. andre vter scaren.</l>
<l>Van 's4ysrahel der ouster lieden.</l>
<l>Si quamen daer die pale scieden.</l>
<l>God riep mo's4yses allene.</l>
<l>Vten andren ghemene.</l>
<l>Hi wilde hem die taflen gheuen.</l>
<l>Dar die wet in es bescreuen.</l>
<l>Josue nam hi allene.</l>
<l>Ende seide ten andren ghemene.</l>
<l>Beit hier ghesciet hier enech vechten.</l>
<l>Aaron. ende hur sullent berechten.</l>
<l>Ende tsuerc bedecte den bercgh alomme.</l>
<l>Josue liet hi in eene crumme.</l>
<l>Van den berghe als ic wane.</l>
<l>Ende ghinc allene den suerke ane.</l>
<l>God riepene te .vij. daghe.</l>
<l>Dar was hi dat ne was gheen scade.</l>
<l>.xl. daghe ter seluer stad.</l>
<l>Dat hi ne dranc no ad.</l>
<l>Dar hiet hem god ter seluer stede.</l>
<l>Goud ende seluer nemen mede.</l>
<l>Diere cleder  ende diere stene.</l>
<l>Ende ander sciereit menicheene.</l>
<l>Dar hi gode af maken soude.</l>
<l>Eenen tabernakel of iemen woude.</l>
<l>Raet ebben ane gode.</l>
<l>Dar mochstu horen sine ghebode.</l>
<l>Mar die dierheit entie saken.</l>
<l>Ende wonderlike maken.</l>
<l>Dat daranewas ware al te lanc.</l>
<l>Dies makics corten ouerganc.</l>
<l>Ende seg v dat in erderike.</l>
<l>Noit was tente dies ghelike.</l>
<l>Men mocht rechten ende breken.</l>
<l>Ten oestende horic spreken.</l>
<l>Was die dore dar men in ghinc.</l>
<l>lees saghe</l>
<l>Noit ne sach man so diere dinc.</l>
<l>Het was tusschenloken binnen.</l>
<l>Jnt oestende wildit bekinnen.</l>
<l>Dat scam  bi namen hiet.</l>
<l>Stont .i. candeler warghen  verdriet.</l>
<l>Dien ic gherne prisen soude.</l>
<l>Al ghemaect van finen goude.</l>
<l>Mar met 's4ysere ghesticht binnen.</l>
<l>An elke side wildit kinnen.</l>
<l>Ghinghen vd .iij. telghe van goude.</l>
<l>Jn middelen dar men vp woude.</l>
<l>Vp elken setten .i. guldin vat.</l>
<l>Ende olie van oliuen in dat.</l>
<l>De vate dar mense mede inne goet.</l>
<l>Waren algader guldin roet.</l>
<l>Ende de tanghe dar men mede vtedede.</l>
<l>Dat licht dat was al guldin mede.</l>
<l>Jc ne vant niet bescreuen das.</l>
<l>Hoe hoech die candelerre was.</l>
<l>Mar twerc was diere dan dat goud.</l>
<l>Het was ghemaect bi gods ghewoud.</l>
<l>Die candelerre alse wijt horen.</l>
<l>Stont in tabernakele voren.</l>
<l>An de sudside  vpgherecht.</l>
<l>An de nortside darieghen echt.</l>
<l>Eene tafle van houte van cetin.</l>
<l>Dar ic seker aue bim.</l>
<l>Dat tlichste houd es dat men vind.</l>
<l>Ende henne verrod niet eentvind.</l>
<l>Die was lanc .ij. cubitus.</l>
<l>Ende eenen breet wi lesent dus.</l>
<l>Ende al ghecleet met goude diere.</l>
<l>Die tafle stond vp voete viere.</l>
<l>Alomme ghinc .i. rant so scone.</l>
<l>Guldin ghemaect alse eene crone.</l>
<l>Tve vingher bouen der taflen hoech.</l>
<l>Bescreef de ghene die nie loech.</l>
<l>Darvp leeddemen .xii. brod.</l>
<l>Wit ende grof te maten grod.</l>
<l>Vp elc .i. guldine platele.</l>
<l>Te vullen breet fijn ende rene.</l>
<l>Darvp eene hand vul wierox mede.</l>
<l>lees sanctasanctorum</l>
<l>lees war gheen</l>
<l>latele op rasuur, hand D, lees patene</l>
<l>Tsaterdaghes lesic dat ment dede.</l>
<l>Toude brod wech ende was der papen.</l>
<l>Anders ne atent ghene cnapen.</l>
<l>Ende bornen twiroec vp den houtaer.</l>
<l>Dan leidmen versch brod weder daer.</l>
<l>Vp die tafle ende versch wiroec.</l>
<l>Dat lagher al die weke oec.</l>
<l>Jn midden vloere stont .i. outaer.</l>
<l>Al guldin fijn ende claer.</l>
<l>Dar men gode vp te diene plach.</l>
<l>Als in die wet ghescreuen lach.</l>
<l>Dit vordeldeel  dat sancta hiet.</l>
<l>Was .xx. cubitus lanc ende el niet.</l>
<l>Ende .x. hoech ende tiene wijt.</l>
<l>Des willic dat ghi seker sijt.</l>
<l>Twesterdeel heten zum.</l>
<l>De boeke sanctasanctorum.</l>
<l>Dat was viercante an elke side.</l>
<l>An oghe. an langhe. ende an wide.</l>
<l>.x. cubitus no min no mee.</l>
<l>Dar sceden dese tvee.</l>
<l>Hinc eene bissine cortine.</l>
<l>An viere pilare diere ende fine.</l>
<l>Van houte van cetin ende met goude.</l>
<l>Al ghecleet alse god  woude.</l>
<l>De basen darof seluerin.</l>
<l>Entie capiteele al fijn guldin.</l>
<l>Daran ghene cortine hinc.</l>
<l>Noit man Ne sach diere dinc.</l>
<l>Vp die cortine goet ende diere.</l>
<l>Waren bloemen alretiere.</l>
<l>Ghenait die vp die herde stonden.</l>
<l>Hord wat die boeke orconden.</l>
<l>Wat in sanctasanctorum was.</l>
<l>Eene arke alse ict ghescreuen las.</l>
<l>Die arke als ic v bescriue.</l>
<l>Was ghemaect als eene riue.</l>
<l>Van houte van cetin ghehouwen.</l>
<l>Die lanc was des suldi ghetrouwen.</l>
<l>Tvee slach elne ende een alue mede.</l>
<l>Die wide derof. entie hoechede.</l>
<l>Es anderalf slach elne bescreuen.</l>
<l>Vp ghene voete was so verheuen.</l>
<l>Binnen ende buten guldin scone.</l>
<l>Bouen ghetant met ere crone.</l>
<l>Ende te draghene ghemaect.</l>
<l>Darin was wat helpt onsaect.</l>
<l>Vul manna die guldine pod.</l>
<l>Die aaron vullede na gods ghebod.</l>
<l>Entie tafle die god wilde gheuen.</l>
<l>Mo's4ysesse metter wet bescreuen.</l>
<l>Ende aarons roede dar ic hiernaer.</l>
<l>Of scriue wonder ende waer.</l>
<l>Ende deutronomius een boec die lach.</l>
<l>Jn die arke meneghen dach.</l>
<l>Al tote os's4yas tijt dats waer.</l>
<l>Dar ic of scriuen sal hiernaer.</l>
<l>Eene guldine tafle decte die arke.</l>
<l>Die hadde die selue ghemarke.</l>
<l>An die langhe ende an die breede.</l>
<l>Vp die vorder hoeke beede.</l>
<l>Stonden .ij. cerubin van goude.</l>
<l>Jngle derieghen alsemen woude.</l>
<l>Elc sach andren rechte ieghen.</l>
<l>Thouetder taflen ghesleghen.</l>
<l>Hare tve guldine vlerke  quamen.</l>
<l>Ouer die tafle tesamen.</l>
<l>Ende dectense met hem beden.</l>
<l>Hare andre tve waren versceden.</l>
<l>Die tafle hiet oraculum.</l>
<l>Of propiciatorum.</l>
<l>Want alsemen raet an gode nam.</l>
<l>Hordemen dat lud danen quam.</l>
<l>Elniet begaet dan dus die arke.</l>
<l>Ne was ghedaen na dat ict merke.</l>
<l>Jn sanctasanctorum binnen.</l>
<l>Die weghe alomme wildijt kinnen.</l>
<l>Waren van planken vancetin.</l>
<l>Wel ghegadert elke an him.</l>
<l>Sonder allene an doestside.</l>
<l>.x. cubitus was so wide.</l>
<l>Dar waest beloken met cortinen.</l>
<l>Ende dar lietmen die sonne in scinen.</l>
<l>Daer soe plach open te stane.</l>
<l>Vlac wast bouen als ict wane.</l>
<l>Ghedect aldus horic visieren.</l>
<l>Met cortinen van viere manieren.</l>
<l>Der onderste lesic dat .x. waren.</l>
<l>Van viere varwen tewaren.</l>
<l>Van bissen dats wit als die sne.</l>
<l>Van iacinct dats min no me.</l>
<l>Dan alse die lucht ghedaen.</l>
<l>Van purpre dats sonder waen.</l>
<l>Ghedaen alse die fine ghernaten.</l>
<l>Van cocke dats rod vtermaten.</l>
<l>Donderste waren dusghedaen.</l>
<l>Tegader ghehecht sonder waen.</l>
<l>Met cnoppen ende met letsen van goude.</l>
<l>Die derna laghen alsemen woude.</l>
<l>Waren ghemaect van gheest  hare.</l>
<l>Te doghene die weder suare.</l>
<l>.xi. ware ebbic vonden.</l>
<l>Met goude an dandre elke ghebonden.</l>
<l>Dat derde dexsel horic tellen.</l>
<l>Was ghemaect al van scaepsvellen.</l>
<l>Ende dartoe gheverwet rod.</l>
<l>Wel ghetouwet alst god ghebod.</l>
<l>Tfierde decsel was oec scapin.</l>
<l>Rv van varwen iacinctin.</l>
<l>Wiesoet oec van verren sach.</l>
<l>Wat diereit derane lach.</l>
<l>Het dochtem wesen sonder waen.</l>
<l>Alse die hemel recht ghedaen.</l>
<l>No ne was in erderike.</l>
<l>Tente ghemaect des ghelike.</l>
<l>Ende weet dat wel dat ict gheel.</l>
<l>Niet ne scriue tiende deel.</l>
<l>Omdat te lanc ware ente suaer.</l>
<l>Ende ic el niet segghe dane waer.</l>
<l>Van den vaten die mertoe dede.</l>
<l>Coprin ende guldin mede.</l>
<l>Ende van der plaetschen dieromme lach.</l>
<l>Dat men kerchof heten mach.</l>
<l>Ne willic v scriuen niet.</l>
<l>Want het ware v verdriet.</l>
<l>GOd hiet mo's4yses dernaer.</l>
<l>Cleder maken dat es waer.</l>
<l>lees gheets</l>
<l>Dar si hem mede dienen souden.</l>
<l>Sine papen alsi wouden.</l>
<l>Jn sijn tabernakel daer gaen.</l>
<l>Hud alle den lieden sonder waen.</l>
<l>Wildi dat hadden papen name.</l>
<l>Aaron ende dat van hem quame.</l>
<l>De cleder latic achter een deel.</l>
<l>Joden plagher  al gheheel.</l>
<l>Noch sijn derna die ornamente.</l>
<l>Ghemaect in gheesteliken couente.</l>
<l>Maer diere waren si vtermaten.</l>
<l>Tghesteende willic niet achterlaten.</l>
<l>Dar was een cleet hiet poderis.</l>
<l>Niemene moeste ghebruken dis.</l>
<l>Dan hare bisscop die men hiet.</l>
<l>Arabarcus onder dat diet.</l>
<l>Daert cleet ghenait wesen soude.</l>
<l>Hinghen bellekine van goude.</l>
<l>.lxxii. die luden claer.</l>
<l>Ende also menech cnop dats waer.</l>
<l>Een ander cleet hiet maken god.</l>
<l>Dat men hiet in ebreus efod.</l>
<l>Diere waest suldi ghetrouwen.</l>
<l>Ghemaect alse een cleet sonder mouwen.</l>
<l>Vp elke scoudre stonden steene.</l>
<l>Onichem ende sardonen ghemene.</l>
<l>Ende miragden  iosephus.</l>
<l>Seghet in sinen boeken aldus.</l>
<l>Dat derde cleet dat heten wi.</l>
<l>Rationalejudicij.</l>
<l>Dat was sere diere van werke.</l>
<l>Ende vierhoecte segghen clerke.</l>
<l>Dar stonden .xii. diere stene.</l>
<l>Jn goude waest  ende alghemene.</l>
<l>Jn .iiij. steden drie tesamen.</l>
<l>Jn deerste stede stond bi namen.</l>
<l>Smiraude  topaes ende sardone.</l>
<l>Jn dander stede so stond scone.</l>
<l>Carbonkel iasp  metten saphiere.</l>
<l>Jn de derde stond na sine maniere.</l>
<l>het afkortingsteken voor er gewijzigd in dat voor en, hand D: plaghen</l>
<l>lees vast</l>
<l>door de p is door hand D (?) een afkortingsstreep getrokken: iasper</l>
<l>Ametiste ligure ende acaet.</l>
<l>Jn de vierde dits gheen baraet.</l>
<l>Onicinus beril ende crisout.</l>
<l>Dese waren van groter ghewout.</l>
<l>Onder elke stond ghescreuen wel.</l>
<l>Eene name der kinder van 's4ysrahel.</l>
<l>Oec segghen boeke meer dan een.</l>
<l>Datter in midden stond een steen.</l>
<l>Viercante; an sine ghewoud.</l>
<l>Saghen si of hem god was houd.</l>
<l>IOsephus scriuet dat die sardone.</l>
<l>Die so claer was ende so scone.</l>
<l>Ende vp die rechtre scoudre stoet.</l>
<l>Weltijtso hem god was goet.</l>
<l>Datter so groet licht vte sloech.</l>
<l>Dat men versach verre ghenoech.</l>
<l>Sulctijtso die bisscop dede.</l>
<l>Sacrificie ende ghebede.</l>
<l>Ende alse hi soude wijch bestaen.</l>
<l>Die .xii. stene sonder waen.</l>
<l>Waren so claer in hare ghewoud.</l>
<l>Waest so dat hem god was houd.</l>
<l>Vpt houet haddi crone.</l>
<l>Diere ghemaect ende scone.</l>
<l>Ghemaect bina als ict gome.</l>
<l>Na des paues mitre van rome.</l>
<l>Vord vorhoft hinc eene goudplate.</l>
<l>Alse eene mane diere vtermaten.</l>
<l>Daerinne met .iiij. lettren ghescreuen.</l>
<l>Gods name ende wel verheuen.</l>
<l>Die dat spelde ende dat woude.</l>
<l>Dat god noch dor ons steruen soude.</l>
<l>Dus ende bet so was ghecleet.</l>
<l>Aaron doe hi was ghereet.</l>
<l>God die wijsde hem die maniere.</l>
<l>Hoe hi wilde ende welkertiere.</l>
<l>Derde  sacrificien waren.</l>
<l>Mar dat willic laten varen.</l>
<l>Dese ornamente so maecte wel.</l>
<l>Een vroet man hiet beselel.</l>
<l>Van judase was hi ebbic verheest.</l>
<l>God gauet  hem toe den heleghen gheest.</l>
<l>Ende coliab eenen andren man.</l>
<l>lees Dar de</l>
<l>lees gauer</l>
<l>Die was van iacobs sone dan.</l>
<l>Dese maecten de behendichede.</l>
<l>Dat noit man in ghere stede.</l>
<l>Dar hi das ghelike sach eene.</l>
<l>Si grauerden oec die  stene.</l>
<l>Die noch eden an desen dach.</l>
<l>Niemen conterfaiten mach.</l>
<l>Doe god dat hadde gheseit.</l>
<l>Gaf hi mo's4ysesse ghereit.</l>
<l>Tve taflen die waren van stene.</l>
<l>[Darin] [die] [wet] [bescreuen] [rene.]</l>
<l>Metten vinghere ons heren ghescreuen.</l>
<l>Alsoalse ons die boeke leeren.</l>
<l>Do die lieden beneden saghen.</l>
<l>Dat mo's4yses soude verdaghen</l>
<l>Vp den bercgh also langhe.</l>
<l>Spraken si alle met beduanghe.</l>
<l>Tote aaron ende seiden.</l>
<l>Mac ons gode die  ons lieden.</l>
<l>Ende vor ons gaen dor twoeste land.</l>
<l>Ons es oncont ende onbecand.</l>
<l>Wat mo's4yses es ghesciet.</l>
<l>Aaron ende hur wilden dat diet.</l>
<l>Bestiren van der dulre vard.</l>
<l>Mar si addent sere onward.</l>
<l>Ende spouwen hur in sijn oghen.</l>
<l>So menech warf hi ne const ghedoghen.</l>
<l>Ende versmordene dermede.</l>
<l>Aaron sach wat men daer dede.</l>
<l>Sinen suaselinc ende ward vervard.</l>
<l>Ende sprac aldus ten lieden ward.</l>
<l>Ghi sult hare te mi ward sinden.</l>
<l>De oringhe van vwen kinden.</l>
<l>Ende van uwen wiuen mede.</l>
<l>Dit was hare meeste dierhede.</l>
<l>Dat pensdi dat si van den rade.</l>
<l>Of souden staen dor haer scade.</l>
<l>Doch brochten si drie  oringhe.</l>
<l>Nv hord hier wonderlike dinghe.</l>
<l>Aaron warp tgoud in den viere.</l>
<l>vers 4986 ontbreekt</l>
<l>ghescreuen toevoeging 14de-15de eeuw</l>
<l>lees leiden</l>
<l>lees die</l>
<l>Dar maecte die duuel sciere.</l>
<l>Bi sire lust een calf derof.</l>
<l>Den calue ghauen si groten lof.</l>
<l>Doe riep daer menech duuels bode.</l>
<l>'s4Ysrahel dat sin  dine gode.</l>
<l>Die di vd eg's4ypten brochten.</l>
<l>Dese mesdaet si suare becochten.</l>
<l>Aaron maectem eenen outaer.</l>
<l>Ende ghebod des marghins daer.</l>
<l>Eenen vierdach sonder waen.</l>
<l>Tfolc es tileke vpghestaen.</l>
<l>Si aten dronken ende maecten feeste.</l>
<l>Ende anebedent minste ende meeste.</l>
<l>GOd sprac te mo's4yses saen.</l>
<l>Ganc neder dijnc  volc heft mesdaen.</l>
<l>Laetse mi bederuen al.</l>
<l>Jc beloue dat ic di sal.</l>
<l>Van groten lieden here maken.</l>
<l>Mo's4yses sprac tesen saken.</l>
<l>Here ic biddi vor hem allen.</l>
<l>Laet dine grote gramscap vallen.</l>
<l>Dat niet ne segghe menech viand.</l>
<l>Die es in eg's4yptenland.</l>
<l>God dedse hemelike henen varen.</l>
<l>Omdat hise wilde tewaren.</l>
<l>Jnt gheberchte alle verslaen.</l>
<l>Hine hads ghene macht sonder waen.</l>
<l>Te gheuene te haren doene.</l>
<l>Dat land van  promissioene.</l>
<l>Ghedinc dire vriende hiertevoren.</l>
<l>Dien du selue heues ghesuoren.</l>
<l>Dattv soud dat lantscap gheuen.</l>
<l>Haren gheslachten haren neuen.</l>
<l>Dus stillede mo's4yses onsen here.</l>
<l>Ende ghinc of bedroeuet sere.</l>
<l>Ende droech .ij. taflen tien tiden.</l>
<l>Steenin ende an beden ziden.</l>
<l>Ghescreuen metten vinghere gods.</l>
<l>Josue die sijns ghebods.</l>
<l>Wachte ende an den berch lach.</l>
<l>Quam ieghen hem doe hine sach.</l>
<l>Mar dat wet al sonder saghe.</l>
<l>lees dijn</l>
<l>Hine vaste niet die .xl. daghe.</l>
<l>Ende seide here mo's4yses.</l>
<l>Jn dat herre beneden es.</l>
<l>Alsof men vochte grod gheclanc.</l>
<l>Neen sprac mo's4yses het es sanc.</l>
<l>Ende doe hi naecte ende dat calf sach.</l>
<l>Ende dat spel vp ghenen dach.</l>
<l>Ward hi gram ende warp ontve.</l>
<l>[Die] [marberine] [taflen] [tve.]</l>
<l>Dat guldin calf verbarn hi mede.</l>
<l>Ende barnt te puluere daer ter stede.</l>
<l>Jn een water warp hijt dan.</l>
<l>Ende dederof drinken den man.</l>
<l>Men leest wieso dranc derre fonteine.</l>
<l>Ende van derre mesdaet  onreine.</l>
<l>Dat hem tgoud hinc an den baert.</l>
<l>Mo's4yses scalt te aaron waert.</l>
<l>Dat hi des volx wille dede.</l>
<l>Maer met hare pijnlichede.</l>
<l>Onsculdichdem aaron aldaer.</l>
<l>Want hi der dod hadde vaer.</l>
<l>Mo's4yses riep nv comt te mi.</l>
<l>Al dat  comen es van leui.</l>
<l>Ende die gode heuet werd.</l>
<l>Elkerlijc die neme sijn suerd.</l>
<l>Gaet al dore dit erre grod.</l>
<l>Ende elc sla sinen vrient te dod.</l>
<l>Die ghetekent es met goude.</l>
<l>Des daghes velre vp der moude.</l>
<l>Driedusent ende meer dermede.</l>
<l>Dus vrac god hare dorperede.</l>
<l>Mo's4yses sprac vp  den andren dach.</l>
<l>Jc ga te gode zien of ic mach.</l>
<l>Hem verbidden v mesdaet.</l>
<l>Want ghi ebt ghedaen grod quaet.</l>
<l>Here riep hi dit harme diet.</l>
<l>Dien dus sere es messchiet.</l>
<l>Vergef hem dat si hebben mesdaen.</l>
<l>Of doe mi vten boeke saen.</l>
<l>Dar du mi in heues gheset.</l>
<l>Doe sprac god die mine wet.</l>
<l>Niet ne houden salic ofscrepen.</l>
<l>vers 5066 ontbreekt</l>
<l>hier ontbreekt was</l>
<l>Leed wech tfolc dattv heues begrepen.</l>
<l>Mijn inghel sal di bewaren.</l>
<l>Jnne sal niet metti varen.</l>
<l>Tfolc es hard ic  soudem derren.</l>
<l>Jc salse noch eens visiteren.</l>
<l>Ende salse bederuen al.</l>
<l>Dit bediet den suaren val.</l>
<l>Dar si in vellen  onsochte.</l>
<l>Doe soe tfolc van rome vercochte.</l>
<l>IN dit ghedreech van onsen here.</l>
<l>Weenden al die liede sere.</l>
<l>Doch bad mo's4yses deromme.</l>
<l>Doe quam van suerke eene columme.</l>
<l>Ende mo's4yses sprac an gode doe.</l>
<l>Daer si alle saghen toe.</l>
<l>Besie dijn volc riep hi god.</l>
<l>Wiltu ende eist dijn ghebod.</l>
<l>Dat ic se leeden sal dor twoud.</l>
<l>Sech wien du met mi dienen soud.</l>
<l>Mijn ansichte sal vor di gaen.</l>
<l>Sprac god hier mochti verstaen.</l>
<l>Die ghebede  mo's4yses.</l>
<l>Meer was tansichte dan dijngheles.</l>
<l>Mo's4yses sprac here toghet mi.</l>
<l>Hoedanich dijn ansichte si.</l>
<l>God sprac dune moghes niet sien.</l>
<l>Hem  sal ghenen man ghescien.</l>
<l>Die mi sien sal ende leuen.</l>
<l>Stant in den hole hierbeneuen.</l>
<l>Jn den steene hierbesiden.</l>
<l>Mine glorie sal vor di liden.</l>
<l>Tachterste soutv van mi sien.</l>
<l>Mo's4yses ghingher staen mettien.</l>
<l>Ende een suerc ghinc vor hem staen.</l>
<l>So grote clareet sonder waen.</l>
<l>Leet vor hem. en mochte ghedoghen.</l>
<l>Altoes ghene menschelic oghen.</l>
<l>Maer doe god verre was leden.</l>
<l>Voer dat suerc wech te sire steden.</l>
<l>Ende mo's4yses saghernaer.</l>
<l>Van verren die godlicheit daer.</l>
<l>dijn gheles, lees dinghel es</l>
<l>lees hen</l>
<l>Doe sprac te mo's4yses onse here.</l>
<l>Maec tve taflen min no mere.</l>
<l>Na deerste ic salrein die wet.</l>
<l>Scriuen die darin was gheset.</l>
<l>Ende echt was ghinder .xl. daghe.</l>
<l>Mo's4yses dans ghene saghe.</l>
<l>Ende .xl. nachte met onsen here.</l>
<l>Hine ad no dranc min no mere.</l>
<l>Doe hi nederquam weet vorwaer.</l>
<l>Ende met hem brochte die taflen daer.</l>
<l>Sloech so grod licht ende sulke scine.</l>
<l>Vten ansichte sine.</l>
<l>Alsof het gheornet ware.</l>
<l>Ja het was te siene so clare.</l>
<l>Dat niemen mochte ghedoghen.</l>
<l>Mo's4yses moeste vor sine oghen.</l>
<l>Een cleet hanghen om die saken.</l>
<l>Alse die lieden an hem spraken.</l>
<l>Dat si doch moesten ghedoghen.</l>
<l>Vp hem te kerne die oghen.</l>
<l>Ebreusce gesten segghen vorwaer.</l>
<l>Dat hi derdewarf dernaer.</l>
<l>Echt niet ne ad binnen .xl. daghen.</l>
<l>Omdat hi hem soude beiaghen.</l>
<l>Van haren mesdaden afflaet.</l>
<l>Des es noch des  kerken raet.</l>
<l>Die  vastine te hebbene int iaer.</l>
<l>Vor medewinter  weet vorwaer.</l>
<l>Vor paschen ende vor cinxnen mede.</l>
<l>Of die kerke houd die sede.</l>
<l>Omdat mo's4yses ende hel's4yas.</l>
<l>Ende ihesus die xpristus was.</l>
<l>Alle drie vasten .xl. daghe.</l>
<l>Ende .xl. nachte sonder saghe.</l>
<l>DOe hiet mo's4yses dat maken.</l>
<l>Die tabernacle die diere saken.</l>
<l>Arke taflen candelerren.</l>
<l>Die waren metten outaren.</l>
<l>Mar in dien werke hiet hi vieren.</l>
<l>Den saterdach na alre manieren.</l>
<l>Al tfolc quam aldaer ter steden.</l>
<l>Ende offerden al hare dierheden.</l>
<l>lees der</l>
<l>lees Drie</l>
<l>So ghewillike dor gode.</l>
<l>Dat men vdgaf met  ghebode.</l>
<l>Datter niemen offerde me.</l>
<l>Meesters waren siereof sie tve.</l>
<l>Die men hiervoren nomede wel.</l>
<l>Coliab ende beselel.</l>
<l>Alle die van .xx. iaren.</l>
<l>Ende die darbouen waren.</l>
<l>Dadertoe hare offrande.</l>
<l>Jntdander iaer. als ict becande.</l>
<l>Dat si eg's4ypten hadden gherumt.</l>
<l>Dar menech omme was ghecumt.</l>
<l>Ten eersten daghe van aprille.</l>
<l>Do rechte na sinen wille.</l>
<l>Mo's4yses tabernakel ons heren.</l>
<l>Een claer suerc met groter eeren.</l>
<l>Dat niemen ne mochte dorsien.</l>
<l>Bedecket al den dach na dien.</l>
<l>Nachts was dat suerc dat leesmen hier.</l>
<l>Rod ende claer alse een vier.</l>
<l>Dat si mochten openbare.</l>
<l>Verstaen datter god inne ware.</l>
<l>Vordwardmeer rumeden si tfelt.</l>
<l>Ende braken vp hare ghetelt.</l>
<l>Sulctijtso dat suerc hief danne.</l>
<l>Ende daer hem sette te stane.</l>
<l>Ghinghen si weder lodgieren.</l>
<l>Dus plaghen si der manieren.</l>
<l>Erodus  neemt ende aldus.</l>
<l>Hier gaet an leuiticus.</l>
<l>Dats mo's4yses derde boec.</l>
<l>Maer weet wel dat mine roec.</l>
<l>De sacrificien te bescriuene.</l>
<l>Het ware mi pijnlic te bedriuene.</l>
<l>Ende leec volc soud qualic verstaen.</l>
<l>Ter 's4ystorien willic gaen.</l>
<l>God verbod hem tetene bloed.</l>
<l>Ende alle beesten quaet ende goed.</l>
<l>Die verdronken waren of versmord.</l>
<l>Dat verstaet wel an dese word.</l>
<l>Omdat die van eg's4ypten plaghen.</l>
<l>Ende andre heidine in dien daghen.</l>
<l>Verboed hijt want hi wilde mede.</l>
<l>lees Exodus</l>
<l>Dat si leeren hare zede.</l>
<l>Niet datter eneghe sonde ane lach.</l>
<l>Dan tghebod gods vp ghenen dach.</l>
<l>Onse here seide dat hi woude.</l>
<l>Dat men aaron wien soude.</l>
<l>Te sinen dienste ende sine kinder.</l>
<l>Dat si papen waren ghinder.</l>
<l>Merct die daertoe was bekent.</l>
<l>Hine moeste sijn doef no blent.</l>
<l>Nochte creupel nochte bocheus.</l>
<l>Nochte bekens nochte camus.</l>
<l>[Nochte] [gherande] [lette] [mede.]</l>
<l>[Van] [den] [houede] [tote] [benede.]</l>
<l>Mar van lechame gheheel ende ghesont.</l>
<l>Also souden nv ter stont.</l>
<l>Met recte die papen wesen.</l>
<l>Alst ghescreuen es van desen.</l>
<l>Mo's4yses na tghebod ons heren.</l>
<l>Nam aaron met groter eeren.</l>
<l>Ende daertoe sine kinder mede.</l>
<l>Hi versamede daer ter stede.</l>
<l>Ter tabernaclen vor die duere.</l>
<l>Al tfolc ghemene dorreendetuerre.</l>
<l>Ende seide  daer sijt mochten horen.</l>
<l>Dat god daertoe hadde vercoren.</l>
<l>Aaron bisscop een pape te sine.</l>
<l>Ende daertoe alle die kinder sine.</l>
<l>Si louedene alle ionghe ende oude.</l>
<l>Noch ward recht alsemen kiesen soude.</l>
<l>Dat mens hadde der lieden wille.</l>
<l>Maer s's4ymon makets een ghestille.</l>
<l>Wet heuet verloren hare macht.</l>
<l>Nv eist al coep ende cracht.</l>
<l>Dar nam hi aaron ende sine kinder.</l>
<l>Ende duoechse met water ghinder.</l>
<l>Aaron dedi de cleder ane.</l>
<l>Dar ic v of te verstane.</l>
<l>Hiertevoren hebbe ghedaen.</l>
<l>Hoe diere si waren ende hoe ghedaen.</l>
<l>Ende bestreect met heleger olien daer.</l>
<l>Sine handen ende sijn hoft ouerwaer.</l>
<l>Den kinder  dedi lijnwaet ane.</l>
<l>verzen 5237-5238 ontbreken</l>
<l>lees kindren</l>
<l>Ende gordedse chierlic alse ic wane.</l>
<l>Mitren setti hem vpt houet.</l>
<l>Hare hande bestreec hi dies ghelouet.</l>
<l>Noch bestrijcmen der papen hande.</l>
<l>Ende des bisscops hoeft in kerstine lande.</l>
<l>De tabernacle bestreec hi mede.</l>
<l>Metter olien te menegher stede.</l>
<l>Ende die vate ende die outare.</l>
<l>Dit doet die bisscop openbare.</l>
<l>Alse hi die heleghe kerke wijt.</l>
<l>Ende met worden benedijt.</l>
<l>DOe aaron ende sine kinder.</l>
<l>Dus waren ghewiet ghinder.</l>
<l>Daden si hare offrande.</l>
<l>Alsoalse mo's4yses becande.</l>
<l>Ende god wilde ende doe was wet.</l>
<l>.vij. daghe was gheset.</l>
<l>Van den sacrificien die feeste.</l>
<l>Ten .viij. daghen quamen die meeste.</l>
<l>Van 's4ysrahel al tesamen.</l>
<l>Aaron offerde in gods namen.</l>
<l>Een calf daer vor sine sonden.</l>
<l>Ende eenen weder oec tien stonden.</l>
<l>Ouer der liede mesdaet.</l>
<l>Offerde hi na ons heren raet.</l>
<l>Een calf. ende eenen buc. ende een lam.</l>
<l>Ende eenen stier ende eenen ram.</l>
<l>Tflesch van den beesten leidi daer.</l>
<l>Sonder vier vp den outaer.</l>
<l>Aaron hief vp die hande ghinder.</l>
<l>Ende benedide man ende kinder.</l>
<l>Aldaer sende onse here.</l>
<l>Een vier dat heet was seere.</l>
<l>Ende verbernde die offrande.</l>
<l>Dat fier van den heleghen brande.</l>
<l>Ne lietmen nemmermeer vtegaen.</l>
<l>Vandiendat daer was ontfaen.</l>
<l>Totediendatse duanc ende vinc.</l>
<l>Nabugodonosor die coninc.</l>
<l>Mar men voedet met houte altoes.</l>
<l>Des selue daghes dat mense coes.</l>
<l>Tesen dienste. aarons kinder.</l>
<l>Waren tve ghebroedere ghinder.</l>
<l>En nadab ende abiv.</l>
<l>Aarons kinder seggic v.</l>
<l>Si namen tve wieroecvate.</l>
<l>Ende vremde vier bi hare onmate.</l>
<l>Ende souden wieroc vor gode bringhen.</l>
<l>Dar quam gods vier dart vele liede  ghinder.</l>
<l>Saghen ende verbernedse bedegader.</l>
<l>Des was droeue aaron die vader.</l>
<l>Mo's4yses hiet den maghen.</l>
<l>Dat mense vte soude draghen.</l>
<l>Dar groefmense in de ghewaden.</l>
<l>Dar si den dienst mede daden.</l>
<l>Hieromme pleghes die heleghe kerke.</l>
<l>Dat so noch deluet also die clerke.</l>
<l>Om dese dinc die men sach hier.</l>
<l>Ne dorste niemen hander vier.</l>
<l>Legghen vp ons heren outaer.</l>
<l>Nemmermeer weet wel daernaer.</l>
<l>GOd verbod hem in der gesten.</l>
<l>Tetene alrehande beesten.</l>
<l>Die de voete hadden gheheel.</l>
<l>Sine waren ghespleten in tve deel.</l>
<l>Alse den scape es enter coe.</l>
<l>Oec moeten si evdricken  dertoe.</l>
<l>Die niet ne eudricken  als dat suijn.</l>
<l>Moesten hem ongheorlouet sijn.</l>
<l>No visch dus horic tellen.</l>
<l>Hine hadde vimmen ofte scellen.</l>
<l>Ne moesten si nutten mede.</l>
<l>Vogle besciet hi dar ter stede.</l>
<l>Die niet ne waren van .iiij. voeten.</l>
<l>Dat sise wel eten moeten.</l>
<l>Aaron hiet hi des ghedinken.</l>
<l>Dat hi niet ne soude drinken.</l>
<l>No sine kinder ghene saken.</l>
<l>Diese dronkin mochte maken.</l>
<l>No wijn no bier in ghenen dinghen.</l>
<l>Alsi in de tabernacle ghinghen.</l>
<l>Ende gods ghebod souden leeren.</l>
<l>Mar dit ghebod verkeren.</l>
<l>Clerke van der niewer wet.</l>
<l>Dronkenscep heuet al besmet.</l>
<l>Hoerdoem verbod onse here.</l>
<l>Ende oec so verbod hi mere.</l>
<l>evdricken en eudricken in 5335 op rasuur, hand D, lees edereken of edeken</l>
<l>zie vorige noot</l>
<l>Dat niemen name te wiue.</l>
<l>Hoeso anders huwelic bliue.</l>
<l>Sire dochter of sire moeder.</l>
<l>Sire suster ofte wijf sijns broeder.</l>
<l>Hine storue sonder kint.</l>
<l>Dat soe hem bi wette ware toeghesint.</l>
<l>Sire moihen niet ne name.</l>
<l>Noch sire nichten die also quame.</l>
<l>Dat hireof ware oudervader.</l>
<l>Hi verbod hem bedegader.</l>
<l>Oems wijf ende dartoe de suaren.</l>
<l>Stiefkinder ende diereof comen waren.</l>
<l>Oec verbod hi stomme sonden.</l>
<l>Worde man met manne vonden.</l>
<l>Of met beesten men sloeghene dod.</l>
<l>Dartoe mede god ghebod.</l>
<l>Dat niemen anders hure onthelde.</l>
<l>Over nacht van ghenen ghelde.</l>
<l>Elc andren minde alse hem seluen.</l>
<l>Drome ende ghedroech van eluen.</l>
<l>Boeten wikelen toueren mede.</l>
<l>Niemene gheloefde no ne dede.</l>
<l>Want het sijn der heidine seden.</l>
<l>Die den duuel anebeden.</l>
<l>SJnen papen ghebod hi mede.</l>
<l>Sonderlinghe renichede.</l>
<l>Of si wijf namen na de wet.</l>
<l>Saghen dat si waren onbesmet.</l>
<l>Neghene wedewen die ne namen.</l>
<l>No die waren van quader namen.</l>
<l>Eghene verstekene no ghevane.</l>
<l>Of onwerd ambacht vinghe ane.</l>
<l>Sinen bisscop hi ghebod.</l>
<l>Waerso iemene ware dod.</l>
<l>Dat hi daer altoes niet ne quame.</l>
<l>No altoes ghen wijf ne name.</l>
<l>Dan eene maghet ende van den sinen.</l>
<l>Des sijn si werdech groter pinen.</l>
<l>Onse papen nv bi daghen.</l>
<l>Die gode in den anden  draghen.</l>
<l>Ende so vul sijn ende so besmet.</l>
<l>Sijntdat van der ouder wet.</l>
<l>Die papen sijn so rene.</l>
<l>Die elniet ne andelen allene.</l>
<l>Dan beesten ende brod.</l>
<l>Alse die oude wet ghebod.</l>
<l>Nv gheuel dar dat een wijf.</l>
<l>Van 's4ysrahel bi eenen ca's4ytijf.</l>
<l>Van eg's4ypten hadde .i. sone.</l>
<l>Sodat quade wicht die gone.</l>
<l>Vp eenen man van 's4ysrahel.</l>
<l>Scalt alse een quaet ende een fel.</l>
<l>Ende vloecte ons heren name.</l>
<l>Mo's4yses waest onbequame.</l>
<l>Ende heuetene ghevaen.</l>
<l>Ontierdat hi hadde verstaen.</l>
<l>Van onsen here sijn ghebod.</l>
<l>Do seide onse here die sinen god.</l>
<l>Vloeket. alle diet horen.</l>
<l>Sulre orconde segghen voren.</l>
<l>Ende vdward leeden ende steenen.</l>
<l>Hierof verdraechmen ghenen.</l>
<l>No in ghebornesse  no vremden man.</l>
<l>Wat sal der guerre  werden dan.</l>
<l>Die kerstijn sijn ende die lede.</l>
<l>Van ons heren menschelichede.</l>
<l>Dorperlike suerren ende nomen.</l>
<l>Ende vloeken god salse verdoemen.</l>
<l>Dars gheen verdinghen anders ane.</l>
<l>Sine betrent na dat ict wane.</l>
<l>Diefte ende roef sprac onse here.</l>
<l>Willic dat men tviscatte kere.</l>
<l>Oec belouedi al bloed.</l>
<l>Wieso hilde dat hi gheboed.</l>
<l>Hi soude hem ghetidech weder.</l>
<l>Van den hemele senden neder.</l>
<l>Ende benedien alle sine saken.</l>
<l>Ende alle die ghene die sine ghebode braken.</l>
<l>Belouedi dat weet vorwaer.</l>
<l>Meneghe maledixie daer.</l>
<l>Leuiticus nemt aldus ende.</l>
<l>Numeri na  dat ict bekende.</l>
<l>Beginnet hier verstaet dit wale.</l>
<l>Dat men  den boec van ghetale.</l>
<l>Want de gesten ons bedieden.</l>
<l>in ghebornesse, lees inghebornen</l>
<l>lees gherre</l>
<l>lees ment</l>
<l>Dat tghetal van al den lieden.</l>
<l>Al dat was van .xx. iaren.</l>
<l>Ende derbouen oec tewaren.</l>
<l>Tote .l. iaren dat telden si.</l>
<l>Sonder tgheslachte van leui.</l>
<l>Die te wapine niet ne dochten.</l>
<l>Ende blode waren no ne mochten.</l>
<l>Niet gheduren in den stride.</l>
<l>Ne teldemen niet daer tien tide.</l>
<l>.Dc.dusentende.l.  man.</l>
<l>Ende .iij.dusent deran.</l>
<l>Waren die wapine draghen mochten.</l>
<l>Vp liede die ieghen hem vochten.</l>
<l>Dar hiet god dat men sciltwachte.</l>
<l>Om de tabernacle bi nachte.</l>
<l>Souden doen waerso si waren.</l>
<l>Hord die manieren van haren scaren.</l>
<l>Die  zabulon commen een was.</l>
<l>Van 's4ysacar ende van judas.</l>
<l>Lach ande oestside ghelogiert.</l>
<l>Van ruben dus waest gheuisiert.</l>
<l>Van s's4ymeon ende van gad.</l>
<l>Hadden an  de zudside de stad.</l>
<l>Effraim ende manasse.</l>
<l>Die maecten gheslachten tve.</l>
<l>Ende waren van ioseph gheboren.</l>
<l>Jn de geesten alse wijt horen.</l>
<l>An de westside leidemen him.</l>
<l>Metten gheslachte van beniamin.</l>
<l>Asar ende tgheslachte van dan.</l>
<l>Van neptalim die laghen daeran.</l>
<l>Glelodgiert  an die nortside.</l>
<l>Bi  desen lach eene plache wide.</l>
<l>Darin stont ter middewarde.</l>
<l>Die tabernacle vp die herde.</l>
<l>Leuis tgheslachte lagheromme.</l>
<l>Bi ghelodgiert na hare somme.</l>
<l>Ende oec mede ghescart in vieren.</l>
<l>Die dienderin na harre manieren.</l>
<l>Dat herre entie pawelioene.</l>
<l>Laghen recht in sulken doene.</l>
<l>hier ontbreekt van</l>
<l>lees Ghelodgiert</l>
<l>lees Bin</l>
<l>Ast ware eene gheueste stede.</l>
<l>Ende dartoe grod ende scone mede.</l>
<l>Mo's4yses telde leuis kinder.</l>
<l>Derre vant hi .ccc. ghinder.</l>
<l>Ende .xxii. dusent mede.</l>
<l>Die hi vant aldaer ter stede.</l>
<l>Die leuiten die .l. iaer.</l>
<l>Of meer hadden weet vorwaer.</l>
<l>Ne dienden niet metten couente.</l>
<l>Daer  si hoeden die ornamente.</l>
<l>Die papen dienst oec dede daer.</l>
<l>Hi hadde .xxv. iaer.</l>
<l>Eer menne wiede dertoe.</l>
<l>Mar nv worden si vele te vroe.</l>
<l>Papen in die niewe wet.</l>
<l>Jc wans zijt some lieten bet.</l>
<l>Niemene ne moeste die hande slaen.</l>
<l>An tabernacle sonder waen.</l>
<l>No an arke no an vate.</l>
<l>Alsise droeghen harre strate.</l>
<l>Dan die van leui was gheboren.</l>
<l>Entie saken wildijt horen.</l>
<l>Die waren in sanctasanctorum binnen.</l>
<l>Deckedemen dat mense kinnen.</l>
<l>Niet ne mochte no besien.</l>
<l>Alsi eenen souden tien.</l>
<l>ONse here hiet mo's4yses enten sinen.</l>
<l>Maken .ij. seluerine businen.</l>
<l>Dat merremede blasen soude.</l>
<l>Alse dat herre porren woude.</l>
<l>Doe si omtrent .i. iaer.</l>
<l>Ten berghe hadden gheleghen daer.</l>
<l>Dat men hettet s's4ynai.</l>
<l>Met haren oghen saghen si.</l>
<l>Suerc dat die tabernacle bedechte.</l>
<l>Ward vphief  ende heinerecte.</l>
<l>Dit was in meihe .xx. daghe.</l>
<l>Al datter was vriende ende maghe.</l>
<l>Braken vp hare ghetelt.</l>
<l>Die daer waren vp dattfelt.</l>
<l>[Eenen] [langhen] [wech] [ende] [onsachten.]</l>
<l>[Bin] [.iij.] [daghen] [ende] [.iij.] [nachten.]</l>
<l>lees Maer</l>
<l>[Ne] [ruste] [dat] [suerc] [no] [ne] [ghelach.]</l>
<l>[Dies] [was] [int] [herre] [grot] [gheclach.]</l>
<l>[Onder] [wijf] [ende] [onder] [man.]</l>
<l>[Jn] [die] [wostine] [van] [faran.]</l>
<l>[Ruste] [dat] [suerc.] [vp] [dat] [felt.]</l>
<l>[Sloeghen] [si] [doe] [hare] [ghetelt.]</l>
<l>Mo's4yses na dat ic weet.</l>
<l>Die hadde met hem gheleet.</l>
<l>Odab sijns wijfs broeder.</l>
<l>Eenen heidinen die was vroeder.</l>
<l>Der wostinen dan iemen was.</l>
<l>Omdat hem cont maecte das.</l>
<l>Waer dat best logieren dade.</l>
<l>Dies belouedi hem bi rade.</l>
<l>Te goedene in der bester stede.</l>
<l>Van haren lande des voer hi mede.</l>
<l>Tfolc beclaghedem seere.</l>
<l>Der pinen ieghen onsen here.</l>
<l>Dar sende god een vier aldare.</l>
<l>Die dachterste van der scare.</l>
<l>Die traech waren ende node quamen.</l>
<l>Verberneden alle tesamen.</l>
<l>Want si traech waren te diene gode.</l>
<l>Mo's4yses ons heren bode.</l>
<l>Die battervoren entie plaghe.</l>
<l>Die cesseerde in ghenen daghe.</l>
<l>Daer begonste tghemene diet.</l>
<l>Dat met hem vte eg's4ypten sciet.</l>
<l>Ende oec mede alsowel.</l>
<l>Vele des volx van 's4ysrahel.</l>
<l>Die spise te begherne vtermaten.</l>
<l>Die si in eg's4ypten aten.</l>
<l>Ende clagheden dat si verre no na.</l>
<l>Niet ne saghen dan manna.</l>
<l>Dit ghinghen si met wenenden oghen.</l>
<l>Allegader mo's4ysesse toghen.</l>
<l>Diet onsen here claghen ghinc.</l>
<l>Ende seide beset anders de dinc.</l>
<l>Van desen volke of slach mi doet.</l>
<l>De last es mi al te grod.</l>
<l>Onse here seide kies mi dan.</l>
<l>Metti noch .lxx. man.</l>
<l>Die sijn in der trouwen vast.</l>
<l>de verzen 5521-5528 ontbreken</l>
<l>Ende metti draghen den last.</l>
<l>Sech den lieden dat si niet sorghen.</l>
<l>Jc sal hem vleesch gheuen morghin.</l>
<l>Al dat onse here hiet.</l>
<l>Dedem mo's4yses ende liets niet.</l>
<l>Des anders daghes heueti ghesint.</l>
<l>Onse here eenen wint.</l>
<l>Die hem quackelen heft ghesent.</l>
<l>Al euen dicke alommetrent.</l>
<l>Eenen dach vart omme therre.</l>
<l>Daer nammer elc man sinen gherre.</l>
<l>Die also grod alse pertricen waren.</l>
<l>Die aten si al sonder sparen.</l>
<l>Mar eer die spise ward verterd.</l>
<l>Ward god erre te hem ward.</l>
<l>Ende sloech alle die lieden doet.</l>
<l>Die om tvlesch dreuen de noet.</l>
<l>Dies nam die stad name deraue.</l>
<l>Van beghernessen de  graue.</l>
<l>Van danen voer si in aseroth.</l>
<l>Dar  scolden si des waren si soth.</l>
<l>Maria ende aaron mo's4yses broeder.</l>
<l>Vp mo's4yses al was hi vroeder.</l>
<l>Ende verweten hem vtermaten.</l>
<l>Dat hi nam ende soude laten.</l>
<l>Tharise eenen eidinen coninghe.</l>
<l>Oec seiden si bede in haren sinne.</l>
<l>Tvi soudi onse meester wesen.</l>
<l>Onse here balch hem van desen.</l>
<l>Ende scaltse om har dorpernie.</l>
<l>Altehand so ward marie.</l>
<l>Lazers doe dat aaron sach.</l>
<l>Riep hi te broeder .a's4y. here wach.</l>
<l>Vergef ons dat wi hebben mesdaen.</l>
<l>Mo's4yses bat ouer hem saen.</l>
<l>Onse here hiet dat hise helde.</l>
<l>.vij. daghen buten ghetelde.</l>
<l>Ende danne so soudse ghenesen.</l>
<l>Dit dedemen want het moeste wesen.</l>
<l>Doe traken si in die wostine vord.</l>
<l>Mo's4yses na ons heren word.</l>
<l>Sende in dat heleghe land.</l>
<l>5591 lees Tharabise eene eidine coninghinne cf. 3575</l>
<l>.xii. man vor hem tehand.</l>
<l>Diettland entie lieden mede.</l>
<l>Besaghen entie helechede.</l>
<l>Ende hiet dat si vor hem brochten.</l>
<l>Van der vrucht al dat si mochten.</l>
<l>Calef ende iosue.</l>
<l>Waren die vorbarste tve.</l>
<l>Sodat die .xii. alle tesamen.</l>
<l>Jn ebron ghevaren quamen.</l>
<l>Dar versaghen si onder him.</l>
<l>Van den gheslachte enachim.</l>
<l>Drie g's4ygante also grod.</l>
<l>Niene saghen si hare ghenod.</l>
<l>Si kerden binnen .xl. daghen.</l>
<l>Dar brochten si tve ghedraghen.</l>
<l>Calef ende iosue.</l>
<l>An eene perche dar si tve.</l>
<l>Mede waren gheladen ghenoech.</l>
<l>Een druf  waest dat men daer droech.</l>
<l>Ghebroken van eenen wijngarde.</l>
<l>Die druf  van groter warde.</l>
<l>Dat ihesus marihen kint.</l>
<l>Die ons god hare heuet ghesint.</l>
<l>Die perche es cruce of sijn moeder.</l>
<l>Die bede droeghen onsen broeder.</l>
<l>Die voren droech hadde den sterd.</l>
<l>Ghekert toter druuen ward.</l>
<l>Hie bediet dat juedsche diet.</l>
<l>Die onsen ihesus ne heren niet.</l>
<l>Mar versmadene ghenoech.</l>
<l>Ende die den stoc van bachten droech.</l>
<l>Hi hadde thoghe ter druuen ward.</l>
<l>Dats de kerstin warso hi vard.</l>
<l>Die thoghe heuet vp onsen here.</l>
<l>Ende hem dienet emmermere.</l>
<l>Al waren die ioden eerst vercoren.</l>
<l>Ende na der wet eerst ghinghen voren.</l>
<l>Si hebben gode den rigghe ghekert.</l>
<l>Die kerstin die achterst was gheleet.</l>
<l>Comt na ende heuet toghe te gode.</l>
<l>Ende leuet na sine ghebode.</l>
<l>DJe spieres keerden metter spoet.</l>
<l>lees gheleert</l>
<l>Ende prijsden tland scone ende goet.</l>
<l>Die vrucht cochten  si aldaer.</l>
<l>Mar si seiden ouerwaer.</l>
<l>Die liede sterc ende grod.</l>
<l>Entie steden ieghen nod.</l>
<l>Wel ghemurt al dore int lant.</l>
<l>Enachs gheslachte die was g's4ygant.</l>
<l>Saghen wi daer manne ende wiue.</l>
<l>Als onghelijc waren si van liue.</l>
<l>Jeghen hem des sijt ghewes.</l>
<l>Alse ieghen ons .i. crekel es.</l>
<l>Niemen magher langhe in leuen.</l>
<l>Mettien heuet daer volc vpheuen.</l>
<l>Een lud ende weenden sere.</l>
<l>Ende seiden verghaue onse here.</l>
<l>Dat wi waren in eg's4ypten dod.</l>
<l>Beter war ons noch ter nod.</l>
<l>Te kerne te eg's4ypten wart.</l>
<l>Dan te steruene vor suart.</l>
<l>Ende men onse wiue ende onse kinder.</l>
<l>Jammerlike sal vanghen ghinder.</l>
<l>Make wi een herre  mettervart.</l>
<l>Die ons lede te eg's4ypten wart.</l>
<l>Mar calef ende iosue.</l>
<l>Scurden hare cledre ontve.</l>
<l>Ende seiden dat laet dor god.</l>
<l>Ne staet niet ieghen gods ghebod.</l>
<l>Maect van hem ghenen loghenare.</l>
<l>Alseoft hem moghelic  ware.</l>
<l>Tland te gheuene wies so vernoeit.</l>
<l>Dar melc ende onech in vloeit.</l>
<l>Wi  sullen tfolc al sonder nod.</l>
<l>Versuelghen alse wi doen dat brod.</l>
<l>Mar dandre .x. die tfolc veruarden.</l>
<l>Riepen derieghen met onwarden.</l>
<l>Ende tfolc wildse steenen daer.</l>
<l>Mettien verbarde al openbaer.</l>
<l>Vp tabernacle die glorie ons heren.</l>
<l>Ende seide te mo's4ysesse met eeren.</l>
<l>Hoe langhe sal mi dit quade diet.</l>
<l>Ne willen ghelouen niet.</l>
<l>lees onmoghelic</l>
<l>Sal icse slaen. entie here.</l>
<l>Maken van liede vele mere.</l>
<l>Mo's4yses bat neen  here mijn.</l>
<l>Bi diere ghenaden hen moet niet sijn.</l>
<l>Dat men in eg's4yptenland.</l>
<l>Niet ne segghe altehand.</l>
<l>Hine mochtem land niet gheven wale.</l>
<l>Onse here sprac na sine tale.</l>
<l>Hebbict ghelaten bedi.</l>
<l>Mar ic suerdi dat bi mi.</l>
<l>Har negheen die dat sach mede.</l>
<l>Wat ic in eg's4ypten dede.</l>
<l>Die bouen .xx. iaren waren oud.</l>
<l>Ende mi ghetornent hebben .x.voud.</l>
<l>Ne comt in den lande niet.</l>
<l>Dat ic haren vorder behiet.</l>
<l>Sonder calef ende iosue.</l>
<l>Alleenlike dese tve.</l>
<l>Ende omdat folc van chanaan.</l>
<l>Ende van hamelech die man.</l>
<l>Hier bi v sijn ghekerd mettervard.</l>
<l>Weder ter wostinen ward.</l>
<l>Dat si v niet ne bestaen.</l>
<l>Ende weet wel al sonder waen.</l>
<l>Ghelijcdat ic binnen .xl. daghen.</l>
<l>Bespiet hebbe des lands ghelaghen.</l>
<l>Suldi becopen weet vorwaer.</l>
<l>Vwe mesdaet .xl. iaer.</l>
<l>Dit seide den volke mo's4yses.</l>
<l>Ende si weenden alle seere des.</l>
<l>Tilicke sijn si vpghestaen.</l>
<l>Ende seiden wi hebben mesdaen.</l>
<l>Dat wi in wannopen waren.</l>
<l>Wi sullen harde gherne varen.</l>
<l>Jnt land dat ons god behiet.</l>
<l>Mo's4yses sprac ne vard daer niet.</l>
<l>God en es niet met v dan.</l>
<l>Sine hilder hem niet an.</l>
<l>Ende waenden sonder gode verwinnen.</l>
<l>Doe si dat souden beghinnen.</l>
<l>Quam dat folc van chanaan.</l>
<l>Ende van amelech volghende an.</l>
<l>Si sloeghense ende daden hem pine.</l>
<l>Ende iaghedse in die wostine.</l>
<l>ALst erre in die wostine lach.</l>
<l>Vondsi vp eenen saterdach.</l>
<l>Eenen man die houd dar las.</l>
<l>Dat ieghen die viere was.</l>
<l>Mo's4yses bevraghets  gode.</l>
<l>God sprac ic wille dat menne dode.</l>
<l>Ende menne buten tenten steene.</l>
<l>Dat dede ghent volc alghemene.</l>
<l>Tien tiden core vernam.</l>
<l>Dat die kinder die amram.</l>
<l>Hadde ghewonnen waren heren.</l>
<l>Aaron bisscop met groter eeren.</l>
<l>Ende mo's4yses tfolc here algader.</l>
<l>Ommedat der kinder  vader.</l>
<l>Ende amram ghebroedre waren.</l>
<l>So quam hi met eere scaren.</l>
<l>Wel met .cc't!. leviten.</l>
<l>Die behorden te sire viten.</l>
<l>Vpdat bisscop wilde wesen.</l>
<l>Oec so was met hem in desen.</l>
<l>Abiron ende datan.</l>
<l>Die waren die machsticste  man.</l>
<l>Van ruben gheboren echt.</l>
<l>Ende seiden het ware hare recht.</l>
<l>De eerscappie van den scaren.</l>
<l>Omdat si gheboren waren.</l>
<l>Van ruben iacobs ouste sone.</l>
<l>Mo's4yses sprac omme tghene.</l>
<l>Elc neme marghin een wierocvat.</l>
<l>Ende doe des helechs viers in dat.</l>
<l>Here core ghi ende uwe scare.</l>
<l>Jc wille dat aaron mede si dare.</l>
<l>Die god verkieset si goed man.</l>
<l>Mo's4yses sende om dat. dathan.</l>
<l>Ende abiron dat sire quamen.</l>
<l>Si onseident al tesamen.</l>
<l>Vor alt volc seide openbare.</l>
<l>Mo's4yses tote cores scare.</l>
<l>Neemt uwe wierocvate saen.</l>
<l>Ende gaet vor gode staen.</l>
<l>Si daden ende mo's4yses ghinc dan.</l>
<l>lees machtichste</l>
<l>Omme abiron ende omme datan.</l>
<l>Mar si stonden ghereet ter werre.</l>
<l>Met haren maghen ieghen therre.</l>
<l>Ende niet te sine onderdaen.</l>
<l>Mo's4yses bat gode saen.</l>
<l>Daerde ondede ende beuede.</l>
<l>Ende versualchse dar ter stede.</l>
<l>Abiron ende dathan.</l>
<l>Hare goet ende hare man.</l>
<l>Dat vier sloech soe vtermaten.</l>
<l>Vte cores wierocvaten.</l>
<l>Dat nie blexeme was so grod.</l>
<l>Ende verbernedse alle te dod.</l>
<l>Die waren in sine scare.</l>
<l>Ende aaron ne hadde ghene ware.</l>
<l>Ten naesten daghe ward tfolc ghemene.</l>
<l>Ende brochten ghedraghen steene.</l>
<l>Vp aaron ende vp mo's4yses.</l>
<l>Ende ieghen hemedes.</l>
<l>Ghi tve verslaet ons heren herre.</l>
<l>Si wilse steenen sonder werre.</l>
<l>Mar si vloen ter tabernacle ward.</l>
<l>Aldaer heuetse god beward.</l>
<l>Ende verbarn dat ander diet.</l>
<l>Mettien mo's4yses aaron hiet.</l>
<l>Nem een wierocvat alhier.</l>
<l>Ende van den outare vier.</l>
<l>Lech dat  vp t's4ymiamata.</l>
<l>Ende loep ten volke ende sta.</l>
<l>Vor hem ende bid te gode.</l>
<l>Tusscen de leuende ende de dode.</l>
<l>Ghinc aaron staen ende bad mede.</l>
<l>De plaghe nam ende met sire bede.</l>
<l>Mar .xiiij.dusentende.lxxx. man.</l>
<l>Warre verbernt dan.</l>
<l>Nochtan weet wel dat niet verghinc.</l>
<l>De warringhe om dese dinc.</l>
<l>Ende al van aarons bisscopsdoeme.</l>
<l>Si seiden openbare some.</l>
<l>Dat ware te grote wardichede.</l>
<l>Eene gheslachte moghenthede.</l>
<l>Te ebbene ouer al die scare.</l>
<l>ondede ende beuede: volgorde omkeren</l>
<l>jeghen hemedes, lees teghen hem al des</l>
<l>lees dar</l>
<l>Ende bi auenturen ware.</l>
<l>Jn dander gheslachte sulc man.</l>
<l>Die  waren te sine deran.</l>
<l>Oec clagheden si vp mo's4yses.</l>
<l>Ende seiden hi pijnde des.</l>
<l>Tfolc te houdene in die wostine.</l>
<l>Omdat si sonder die hulpe sine.</l>
<l>Ne wisten waer hem bekeren.</l>
<l>Mo's4yses na tghebod ons heren.</l>
<l>.xii. roeden aldaer brochte.</l>
<l>Want ihesus diese ghedochte.</l>
<l>Screef darin hare name.</l>
<l>Aarons roede leidi tesame.</l>
<l>Na hem bescreuen dar ter stede.</l>
<l>Dar god sijn teken ane dede.</l>
<l>Die souden int bisscopdoem ghestaen.</l>
<l>Voer gode leidi die roeden saen.</l>
<l>Des anders daghes na gods ghemoede.</l>
<l>Vondsi ghelouert aarons roede.</l>
<l>Ende noten ghewassen deran.</l>
<l>Dus bleef bisscop die heleghe man.</l>
<l>Die roeden leidemen in darke.</l>
<l>Omdat ment emmermee marke.</l>
<l>DJe roede die ieghen nature.</l>
<l>Noten droech aldaer ter vre.</l>
<l>Die bettekende  marien.</l>
<l>Die den heleghen ihesus den vrien.</l>
<l>Droech al sonder mans scoud.</l>
<l>Ende al bi der gods ghewoud.</l>
<l>Ommedat tfolc van 's4ysrahel.</l>
<l>Dorper was ende harde fel.</l>
<l>Dolden  si in die wostine hier.</l>
<l>Omtrent den berghe seier.</l>
<l>Ter roder zee quamen si weder.</l>
<l>Ende dolden vp ende neder.</l>
<l>Omtrent den berghe van s's4ynai.</l>
<l>Hare sonden becochten si.</l>
<l>Vele volx ontstarf hem daer.</l>
<l>Doch. na .xxxix iaer.</l>
<l>Quamen si weder in cades.</l>
<l>Dat was die stad ghelouet mi des.</l>
<l>hier ontbreekt wardech</l>
<l>5828 corrupt, lees Eene van elken gheslachte</l>
<l>lees betekende</l>
<l>Dar si an hem waren comen.</l>
<l>Die spieres ende hadden vernomen.</l>
<l>Ende besien dat heleghe land.</l>
<l>Alse v hiervoren es becand.</l>
<l>Dar starf oec des sijt ghewes.</l>
<l>Maria suster mo's4yses.</l>
<l>Ende tfolc hadde waters nod.</l>
<l>Bedi wilsi slaen te dod.</l>
<l>Aaron ende mo's4yses.</l>
<l>Die onsen here clagheden  des.</l>
<l>Ende water baden dor sine goede.</l>
<l>Onse here hiet nemen die roede.</l>
<l>Die vor hem in dat bedehus lach.</l>
<l>Mo's4yses vergaderde vp dien dach.</l>
<l>Tfolc vor eenen marberstene.</l>
<l>Ende seide nv hord alghemene.</l>
<l>Rebel ende onghelouich diet.</l>
<l>Mogen wi van den marbre hiet.</l>
<l>Hv water te drinkene gheuen.</l>
<l>Mettien heueti die roede verheuen.</l>
<l>Ende sloech eenewarf den steen.</l>
<l>Dar quam vp water negheen.</l>
<l>Arderwarf  dat hi sloech.</l>
<l>Ende dar quam waters ghenoech.</l>
<l>Jn desen doene ghelouet mi des.</l>
<l>Tvifelde aaron ende mo's4yses.</l>
<l>Onse here die sprac bedi.</l>
<l>Omdat ghi wanlouet mi.</l>
<l>Sone suldi niet dit diet.</l>
<l>Leden int land dat ic behiet.</l>
<l>DJe marbersteen dats ihesus kerst.</l>
<l>Die lauet mi  der zielen derst.</l>
<l>Ten eersten slaghe bleef hi droghe.</l>
<l>Dat beteken do hi  hoghe.</l>
<l>Die ridders gode hadden gheset.</l>
<l>Ende om te bespottene bet.</l>
<l>Hadden sine met dorne ghecroent.</l>
<l>Ende met purpure ghescoent.</l>
<l>Ende sloeghene metten sperre ant houet.</l>
<l>Mar negheen bloet des ghelouet.</l>
<l>Leesmen darof van hem brac.</l>
<l>Mar doe men in de side stac.</l>
<l>lees Anderwarf</l>
<l>lees nu</l>
<l>do hi, lees dat si</l>
<l>Doe ontspranger die fonteine.</l>
<l>Die vele zielen maecte reine.</l>
<l>Dit bedieden die .ij. slaghe.</l>
<l>Die mo's4yses sloech in dien daghe.</l>
<l>DOden  sende mo's4yses.</l>
<l>Van daer si laghen in cades.</l>
<l>Ende  coninc van edon  die baden.</l>
<l>Wi bidden di vp ghenaden.</l>
<l>Alse onsen broeder tesen tiden.</l>
<l>Dattv ons laets dor dijn land liden.</l>
<l>Hi seide dat ne mach niet siin.</l>
<l>Dat ghi lijt dor tland mijn.</l>
<l>Dies voer mo's4yses oec dane.</l>
<l>Want god verbod hem te bestane.</l>
<l>Met wighe ens  gheslachte.</l>
<l>Dor arabien voer si met crachte.</l>
<l>Teenen berghe es hor ghenant.</l>
<l>Dar starf aaron altehant.</l>
<l>Ende men dalfene in mosera.</l>
<l>Eleazarus was derna.</l>
<l>Bisscop die sijn sone was.</l>
<l>Darna als ict bescreuen las.</l>
<l>Quam dat volc van chanaan.</l>
<l>Dat tersten grod goet vp hem ghewan.</l>
<l>Mar doch alst wilde onse here.</l>
<l>Verwonnensise ende hadden deere.</l>
<l>Van hor voer tfolc in salmona.</l>
<l>Tfolc dat dus  was ende ga.</l>
<l>Begonde daer des weghes vernoihen.</l>
<l>Ende mo's4ysesse moihen.</l>
<l>Des sende god in hare tente.</l>
<l>Leesmen gheuierde serpente.</l>
<l>Gheviert hiet mense merket wel.</l>
<l>Dat si waren cleene ende snel.</l>
<l>Ende vloghen alse die sparke doet.</l>
<l>Ende dat si staken word als een bloet.</l>
<l>Rod ende vtermaten heet.</l>
<l>Doe baden si mo's4ysesse ghereet.</l>
<l>Dat hi gode vor hem bade.</l>
<l>Doe maecti bi ons heren rade.</l>
<l>Een serpent daer van metale.</l>
<l>lees Boden</l>
<l>lees Ten</l>
<l>lees edom</l>
<l>lees esaus</l>
<l>lees dul</l>
<l>Ende settet hoghe ende wale.</l>
<l>Vp eene perche daer tfolc lach.</l>
<l>Die gheuenijnt was ende daer vp sach.</l>
<l>Hi was saen ghenesen wel.</l>
<l>Dit hilden die van 's4ysrahel.</l>
<l>Ende was gheset met groter eeren.</l>
<l>Sident in de temple ons heren.</l>
<l>Mar die coninc ezechias.</l>
<l>Sach datter tfolc gheloue ane was.</l>
<l>Ende braect sticken weet vorwaer.</l>
<l>Ouer meneghen dach dernaer.</l>
<l>DJt serpent dans ghene saghe.</l>
<l>Was vpgheset te middaghe.</l>
<l>Also was ihesus onse coninc.</l>
<l>Die dor ons an die cruce hinc.</l>
<l>Te middaghe vp den vrijndach.</l>
<l>Darne menech iode anesach.</l>
<l>Dor ons hoghe ant hout verheuen.</l>
<l>Hies die ons mach ghesonde  gheuen.</l>
<l>Van des vierijns serpens venine.</l>
<l>Diene in dat herte sine.</l>
<l>Met rechten gheloue siet.</l>
<l>Die roede die droech die bediet.</l>
<l>Marien die ihesus droech.</l>
<l>Dies meneghe ziele sident loech.</l>
<l>UAn salmana quam al dat diet.</l>
<l>Teerre riuiere die salich  hiet.</l>
<l>Dar leden si droechsvoets min no mee.</l>
<l>Dan hem gheviel ter roeder zee.</l>
<l>Ende si quamen te arnon ghevaren.</l>
<l>Darse de viande met haren scaren.</l>
<l>Onder die roche hadden belaghen.</l>
<l>Alse die ebreusche gesten saghen.</l>
<l>Dar dede god de rochen vallen.</l>
<l>Vp die viande met allen.</l>
<l>Ende leden dor tland met vreden.</l>
<l>Want die viande waren vertreden.</l>
<l>Doch dat si int land van moab quamen.</l>
<l>Dane senden boden tesamen.</l>
<l>Toten coninc seon van amorre.</l>
<l>Dat hi hem orlof ende nemmee.</l>
<l>Te lidene gaue dor sijn land.</l>
<l>lees sareth</l>
<l>Hi ontseit hem altehand.</l>
<l>Ende quam met erre hem teieghen.</l>
<l>Jn die wostine ghesleghen.</l>
<l>Ende vacht vpt volc van 's4ysrahel.</l>
<l>Dar bleef hi dod ende alsowel.</l>
<l>Tmeerredeel dat met hem quam.</l>
<l>Tfolc van 's4ysrahel dat nam.</l>
<l>Al sijn land ende sine steden.</l>
<l>Doe logierden si met vreden.</l>
<l>Jn moab vp die iordane.</l>
<l>Jn eenen marach daer ast ic wane.</l>
<l>Jerico stond an dander side.</l>
<l>Eene grote stad sterc ende wide.</l>
<l>Mar eer si laghen dar ter stede.</l>
<l>Quam oec die coninc ieghen hem mede.</l>
<l>Een g's4ygant een vreeselic man.</l>
<l>Die coninc doe was van basan.</l>
<l>Dien sloeghen si gheweldelike.</l>
<l>Ende behilden sijn conincrike.</l>
<l>Nochtanne was dat lantscap niet.</l>
<l>Dat hem onse here behiet.</l>
<l>BAlach die coninc van moab.</l>
<l>Die ontboet sijn herscap.</l>
<l>Want hi hem ontsach der scaden.</l>
<l>Die si den .ij. coninghen daden.</l>
<l>Van amorre ende van basan.</l>
<l>Hi ontboet die van madian.</l>
<l>Sine vriende die darbi laghen.</l>
<l>Ende seiden dit volc sal ons ofvaghen.</l>
<l>Ende verterren ic vruchte des.</l>
<l>Alse die osse doet dat gers.</l>
<l>Doch dat hi den raet vernam.</l>
<l>Dat hi sende om balaam.</l>
<l>Ende hi vermalediede  die liede.</l>
<l>Hi horde dat also ghesciede.</l>
<l>Dien hi vloecte dat hem mesvel.</l>
<l>Ende dien hi seinde hi voer wel.</l>
<l>Oec haddi vernomen mede.</l>
<l>Dat volc van 's4ysrahel in der bede.</l>
<l>Mee dan met wapinen verwam.</l>
<l>Dies docht hem goet ende sine man.</l>
<l>Dat men met vloeke derweder vochte.</l>
<l>vernam waarin n geexpungeerd en w bovengeschreven, lees verwan</l>
<l>Des coninx bode voer ende brochte.</l>
<l>Mettem die vorbarste liede.</l>
<l>Ende belouedem grote miede.</l>
<l>Si seiden wat si daer daden.</l>
<l>Balaam sprac laet mi beraden.</l>
<l>Met onsen here blijft hier te nacht.</l>
<l>Hi was gods prophete gheacht.</l>
<l>Metten lieden daer was niet an.</l>
<l>Het was een wikelare een quaet man.</l>
<l>Nachts seide god ne vare niet.</l>
<l>Te vloeken t's4yrahelsce  diet.</l>
<l>Want hets ghebenedijt van mi.</l>
<l>Des anderdaghes seide hi.</l>
<l>Hets mi verboden openbare.</l>
<l>Dat ic niet met v ne vare.</l>
<l>Anderwarf sende hem balach.</l>
<l>Boden daer meer ane ghelach.</l>
<l>Ende ghiften vele mere.</l>
<l>Balaam sprac wilde mi v here.</l>
<l>Sijn huvs wl gouds gheuen met heren.</l>
<l>Hoe mochtic keren tword ons heren.</l>
<l>Mar bliuet te nacht met mi hare.</l>
<l>Nachts seide god stant vp ende vare.</l>
<l>Met  hem endoe elniet den lieden.</l>
<l>Dan dat ic di sal ghebieden.</l>
<l>Doe so sadeldi sine ezelinne.</l>
<l>Ende voer met hem met vasscen  sinne.</l>
<l>Des stond die ingel in die vaerd.</l>
<l>Vor hem ende adde een blod suerd.</l>
<l>Balaam ne mochten niet sien.</l>
<l>Mar die ezelinne saghen mettien.</l>
<l>Ende maecte hare vter straten.</l>
<l>Balaam sloecse vtermaten.</l>
<l>Ende brochse te weghe ward.</l>
<l>Echt sach soe den inghel ent suerd.</l>
<l>Staende in eenen nouwen pat.</l>
<l>Hem quetste so dierevp sat.</l>
<l>An sinen voed ende scuwede sere.</l>
<l>Dies sloecse balaam te mere.</l>
<l>Derdewarf ghinc dinghel staen.</l>
<l>Dar soe niet mochte gaen.</l>
<l>Noch an ghene side liden.</l>
<l>lees t's4ysrahelsce</l>
<l>lees vasten</l>
<l>Doe sturte soe aldaer ten tiden.</l>
<l>Ende hi sloechse met eenen staue.</l>
<l>God gaf daer eene vremde gaue.</l>
<l>Deselinne sprac na gods ghehete.</l>
<l>Ende scalt ghenen prophete.</l>
<l>Ende seide tvi slaestu mi.</l>
<l>Balaam die sprac</l>
<l>bedi.Dattv met mi spots dus sere.</l>
<l>Haddic een suerd ic sloeghe di mere.</l>
<l>Dese man was wonders ghewone wel.</l>
<l>Hem ne wonders niet dat ghevel.</l>
<l>Dat dat dier sprac daer ter stede.</l>
<l>Mettien god sine hoghen ondede.</l>
<l>Ende sach den inghel vor hem staen.</l>
<l>Ende dien anebedi saen.</l>
<l>Dinghel seide hem mettervard.</l>
<l>Die wech es verkert te mi ward.</l>
<l>Jc hadde di ghesleghen dod.</l>
<l>Mardat deselinne ontscod.</l>
<l>Balaam sprac ic hebbe mesdaen.</l>
<l>Ende ommedat die dinc ieghen di gaen.</l>
<l>Mijn wech so eist best dat ic kere.</l>
<l>Dinghel sprac vare wachti sere.</l>
<l>Dattv niet ne sprex vor die liede.</l>
<l>Anders dan ic di ghebiede.</l>
<l>Balaam voer danen vord.</l>
<l>Die coninc heuet dit verhord.</l>
<l>Dat hi quam wel hine ontfinc.</l>
<l>Ende gaf grote diere dinc.</l>
<l>Mar balaam sprac jn segghe niet.</l>
<l>Anders dan mi god behiet.</l>
<l>Do ginghen si den here so na.</l>
<l>Vp eenen bercgh hiet fasga.</l>
<l>Dat si tfolc mochten besien.</l>
<l>Balaam maecte mettien.</l>
<l>Sijn doen ende sine wikelinghen.</l>
<l>Doe sprac hi van dieren dinghen.</l>
<l>Hoe mochtic vloecken dese scare.</l>
<l>Die god benedijt openbare.</l>
<l>Mijn ende moet ghelijc desen.</l>
<l>Alsic sterue int leeste wesen.</l>
<l>Balach was droeue om dese word.</l>
<l>Ende hi leeddene bet vord.</l>
<l>Vp den bercgh dart hoghe was sere.</l>
<l>Ende hi tfolx sien mochte mere.</l>
<l>Teerstdat hi daer hadde ghedaen.</l>
<l>Sine sacrificie alsosaen.</l>
<l>Seidi int herre van 's4ysrahel.</l>
<l>So nes gheen afgod wetic wel.</l>
<l>Haer selues god die eiserinne.</l>
<l>Hi sal vpstaen als eene  leewinne.</l>
<l>Ende niet rusten alse die liebard.</l>
<l>Eer hi den roef heuet te hem ward.</l>
<l>Jn dese lettre sul wi verstaen.</l>
<l>Van dode ihesus kerst vpstaen.</l>
<l>Ende dat volc mede verwan.</l>
<l>Dat landscap van chanaan.</l>
<l>Doe bad balach ende hiet.</l>
<l>Ne vloechse no ne seindse niet.</l>
<l>Hi leeddene vp eenen bercgh tehand.</l>
<l>Die fagor hiet daer int land.</l>
<l>Ende doe hi therre ons heren sach.</l>
<l>Hoe dat in de tente lach.</l>
<l>Vorseide hi ghinder cortelike.</l>
<l>Coninc sauls conincrike.</l>
<l>Die tfolc van hamelech versloech.</l>
<l>Ende den coninc gheuaen wechdroech.</l>
<l>Balach die coninc was gram.</l>
<l>Ende doe balaam orlof nam.</l>
<l>Bad de coninc dat hi hem riede.</l>
<l>Doe sprac hi echt vor alle die liede.</l>
<l>Hi seide hud iacob sal risen.</l>
<l>Eene sterre: hier wildi prisen.</l>
<l>Marien sterre van den mere.</l>
<l>Die gheboren was vten here.</l>
<l>Ende eene roede sprac hi sal comen.</l>
<l>Vte 's4ysrahel die sal verdoemen.</l>
<l>Ende slaen van moab die heren.</l>
<l>Dats ihesus die met groter eren.</l>
<l>Van marien was gheboren.</l>
<l>Ende al die sal testoren.</l>
<l>Die in die sonden hem verbouden.</l>
<l>Ende hem an afgode houden.</l>
<l>Oec vorseidi dat 's4ysrahel.</l>
<l>'s4Ydumea soude dvinghen wel.</l>
<l>Ende dat die van assiria.</l>
<l>'s4Ysrahel soude vanghen derna.</l>
<l>Tien tiden ghesciede die dinc.</l>
<l>Dat men se int land van caspien vinc.</l>
<l>Oec vorseidi romsce rike.</l>
<l>Dat dvinghen soude gheweldelike.</l>
<l>Ass's4yeren entie ebreussche mede.</l>
<l>Dit es ghesciet ter menegher stede.</l>
<l>Machmen lesen dese plaghe.</l>
<l>Oec vorseidi om langhe daghe.</l>
<l>Dat romsce rike soude tegaen.</l>
<l>Ende ander saken sonder waen.</l>
<l>Die al sijn te ghesciene.</l>
<l>Ende sullen comen wiesoes verdiene.</l>
<l>MEttien dese wise balaam.</l>
<l>An den coninc orlof nam.</l>
<l>Mar int ghesceet gaf hi hem raet.</l>
<l>Die hem beden sident was quaet.</l>
<l>Hi hiet hem dat hi maghede name.</l>
<l>Die scone waren ende bequame.</l>
<l>Sodat si van groter sconen.</l>
<l>Die ionghelinghe mochten onen.</l>
<l>Ten tenten soudsi maken sanc.</l>
<l>Ende draghen spise te cope ende dranc.</l>
<l>Die ionghelinghe soudse begherren.</l>
<l>Mar niet ne soudsise ontfaen tewaren.</l>
<l>Eer si anebeden haren gode.</l>
<l>Dus machmense verwinnen ode.</l>
<l>Want hare god die salse laten.</l>
<l>Balaam voer sire straten.</l>
<l>Die van moab ende van madian.</l>
<l>Daden alse hem riet die man.</l>
<l>An die afgode ende an die wijf.</l>
<l>Besondechdem menech ca's4ytijf.</l>
<l>Des storueromme weet vorwaer.</l>
<l>.xxiiij'hm. welnaer.</l>
<l>MAr iosephus ghewaghet das.</l>
<l>Dat daer een edel prence was.</l>
<l>Van s's4ymeons gheslachte gheboren.</l>
<l>Die een wijf hadden vercoren.</l>
<l>Van madian ende hiet corbi.</l>
<l>Vor alt erre so ghinc hi.</l>
<l>Ende sprac mo's4ysesse quaet.</l>
<l>Mettien hi ten wiue gaet.</l>
<l>Mar eleazarus sone fines.</l>
<l>Aarons sone balch hem des.</l>
<l>lees ganc</l>
<l>Ende volghedem met eenen cnive.</l>
<l>Hi vantene daer metten wiue.</l>
<l>Bede stac hise dore dar si laghen.</l>
<l>Dit was tende van der plaghen.</l>
<l>Doe die quade waren dod.</l>
<l>Onse here mo's4ysesse ghebod.</l>
<l>Ende eleazaruse. dat si tellen.</l>
<l>Souden alle hare ghesellen.</l>
<l>Van .xx. iaren ende daerbouen.</l>
<l>Die men te wighe soude louen.</l>
<l>.dc.dusent warre vonden.</l>
<l>Ende .i.dusent daer ter stonden.</l>
<l>Ende .xxx. daer negheen.</l>
<l>Was ghetellet wet voreen.</l>
<l>Van mo's4yses ende aaron tevoren.</l>
<l>Sonder si tvee wildijt horen.</l>
<l>Dats calef ende iosue.</l>
<l>Doe seide onse here me.</l>
<l>Desen salmen gheuen tland.</l>
<l>Dat ic behiet minen seriand.</l>
<l>Abraham doe telledi mede.</l>
<l>Leuis gheslachte dar ter stede.</l>
<l>Derre tellede mo's4yses dan.</l>
<l>.xxiiij. dusent man.</l>
<l>Doe hiet onse here hem.</l>
<l>Gaen vp den bercgh heet abarim.</l>
<l>Ende hiet dat hi tland besaghe.</l>
<l>Dat hebben souden sine maghen.</l>
<l>Eerdat hi smaecte die dod.</l>
<l>Want god die seidem al blod.</l>
<l>Dat hire nemmer inne quame.</l>
<l>Mo's4yses bad gode dat hi name.</l>
<l>Eenen die na sine dod.</l>
<l>Berechte dat erre grod.</l>
<l>God hiet hem nemen iosue.</l>
<l>Hi ende eleazarus si tve.</l>
<l>Brochtene vor al die scare.</l>
<l>Ende mo's4yses leide openbare.</l>
<l>Sine hand dar vp sijn houet.</l>
<l>Ende vercoesene des ghelouet.</l>
<l>Vor al tfolc van 's4ysrahel.</l>
<l>Dat  verstondsi alle wel.</l>
<l>Dat iosue na mo's4yses.</l>
<l>Tharen here vercoren es.</l>
<l>DAr screef mo's4yses die ghebode.</l>
<l>Hoe men dienen soude gode.</l>
<l>Met sacrificien met offranden.</l>
<l>Die ter houder wet becanden.</l>
<l>Hoe men dat lam offren soude.</l>
<l>Ende vp den candelerre van goude.</l>
<l>Hoe men soude houden tlecht.</l>
<l>Die feesten die ghebod hi echt.</l>
<l>Hoedat mense soude vieren.</l>
<l>Mar die ne willic niet visieren.</l>
<l>Want sire ter ouder wet bestaen.</l>
<l>Ende onser wet niet anegaen.</l>
<l>Sonderdat sise bedieden.</l>
<l>Dat belof oec van den lieden.</l>
<l>Hiet hi ghelden mar die man.</l>
<l>Mocht den wiue verbieden dan.</l>
<l>Twijf mochts niet ontsegghen mede.</l>
<l>Hen ware of die man suuerhede.</l>
<l>Belouen wilde lude of stille.</l>
<l>So mocht letten wart hare onwille.</l>
<l>God hiet mo's4ysesse dan.</l>
<l>Dat hi van dien van madian.</l>
<l>Ende van dien van moab mede.</l>
<l>Sine liede hem wreken dede.</l>
<l>Eer hi van den liue sciede.</l>
<l>Doe nam mo's4yses .m. liede.</l>
<l>Van elken gheslachte ghewapint wel.</l>
<l>Finees die stoud ende snel.</l>
<l>Was. ende eleazers sone.</l>
<l>Maecte hi voghet ouer al die ghene.</l>
<l>Si sloeghen .v. coninghe dod.</l>
<l>Ende menech man stoud ende grod.</l>
<l>Casteele. porte. dorpe. steden.</l>
<l>Verbernedsi in der onvreden.</l>
<l>Die prophete balaam.</l>
<l>Bleef oec dod als ict vernam.</l>
<l>Beesten goet wijf ende kinder.</l>
<l>Vinghen si allegader ghinder.</l>
<l>Si quamen alle weder dus.</l>
<l>Mo's4yses ende eleazarus.</l>
<l>Entie prinschen entie heren.</l>
<l>Quamen ieghen hem met groten heren.</l>
<l>Mar alse mo's4yses die wijf vernam.</l>
<l>Sprac hi te hem ende ward gram.</l>
<l>Tvi hebbi de wijf ghebonden.</l>
<l>Jane brochtsi in de sonden.</l>
<l>Onse volc nv slase dan.</l>
<l>Alle die hebben ghehad man.</l>
<l>Mar die maghede laet leuen.</l>
<l>Sijn ghebod dat nes niet bleuen.</l>
<l>Alle ontliuedemen die wiue.</l>
<l>De maghede hilt men te liue.</l>
<l>.xxx. dusent aldaer.</l>
<l>Doe seiden die papen ouerwaer.</l>
<l>Wi hebben onse volc ghetelt.</l>
<l>Dat met ons vacht ghinder vpt velt.</l>
<l>Ons neghebrecht niet een man.</l>
<l>Des offeren wi gode dan.</l>
<l>Al dat goud al nv ter tijt.</l>
<l>Dat wi roueden in den strijt.</l>
<l>Eleazarus ende mo's4yses.</l>
<l>Ontfinghent ende  dancten des.</l>
<l>Overwaer lese wi dat.</l>
<l>Rubens gheslachte entie van gat.</l>
<l>Ende alf tgheslachte van manasse.</l>
<l>Omdat si hadden besten me.</l>
<l>Dan hadden heneghe andre man.</l>
<l>Baden si om trike van basan.</l>
<l>Seons land van amorreen.</l>
<l>Mo's4yses scaltse ouereen.</l>
<l>Want hi waende sonder waen.</l>
<l>Dat sijt van vresen hadden ghedaen.</l>
<l>Ende hare broedre laten wouden.</l>
<l>Doe beloueden si dat si souden.</l>
<l>Wijf ende kinder ende beesten mede.</l>
<l>Laten in ere seker stede.</l>
<l>Ende ghewapent voren gaen.</l>
<l>Ontier ende tfolc hadde ontfaen.</l>
<l>Dat land dat hem god behiet.</l>
<l>Mettien mo's4yses ghescien liet.</l>
<l>Hier gaet vd leuiticus.</l>
<l>Ende comt in deutronomius.</l>
<l>Die al meest es gheset.</l>
<l>Van gheboden der ouder wet.</l>
<l>Des viertechs iars no min no me.</l>
<l>Dat men quam vter roder ze.</l>
<l>Ten eersten daghe van sporcle doe sach.</l>
<l>Mo's4yses dat sijn sterfdach.</l>
<l>Hem bi was doe nam hi die liede.</l>
<l>Ende tellede wat hem ghesciede.</l>
<l>Eren. die hem onse here dede.</l>
<l>Hoe hi  bi sire moghenthede.</l>
<l>Oec den coninc van basan.</l>
<l>Versloeghen den groten man.</l>
<l>Die van g's4ygante leuede allene.</l>
<l>Hine was niet also clene.</l>
<l>Sijn bedde ne stont in eene stad.</l>
<l>Te litekene  die hiet rabad.</l>
<l>.lx. cubitus lanc ende 's4yserijn.</l>
<l>Ende .iiij. was die wijtheit sijn.</l>
<l>Hi hiet dat si gode minden.</l>
<l>Bouen al dat. dat si kinden.</l>
<l>Met al der zielen. met alle den sinnen.</l>
<l>Met alre cracht soudsine minnen.</l>
<l>Van manna sprac hi wondert niet so sere.</l>
<l>Dat v brod gheuet onse here.</l>
<l>Bi den brode niet allene.</l>
<l>Ne leuet de mensche nemar ghemene.</l>
<l>Bi den worden dat telker stonde.</l>
<l>Comt vd ons heren monde.</l>
<l>Ghedinct des gods dat god tewaren.</l>
<l>V heuet ghedaen binnen .xl. iaren.</l>
<l>Hu cleeder noch uwe scoen.</l>
<l>Sijn niet ghesleten. in gheen doen.</l>
<l>Ghi sijt ontgaen meneghen diere.</l>
<l>Dat venijn vtewarp met viere.</l>
<l>Ende hout ons heren ghebode.</l>
<l>So suldi ontfaen van gode.</l>
<l>Ghetidech coude ghetidech hitte.</l>
<l>Theleghe land verstaet wel ditte.</l>
<l>Dan heuet niet die maniere.</l>
<l>Alse eg's4ypten dat die riuiere.</l>
<l>Nilus te sire tijt benet.</l>
<l>Bedi hout wel ons heren wet.</l>
<l>Hi sal verdriuen vten lande.</l>
<l>Sonder nod uwe viande.</l>
<l>Ende wieso afgode anebede.</l>
<l>Eist man. eist wijf. eist port. eist stede.</l>
<l>lees si (red.)</l>
<l>Diene  salmen niet laten leuen.</l>
<l>Alle orconde dat si tve gheuen.</l>
<l>Of si drie dat si ghestade.</l>
<l>Ne ebt oec niet te uwer scade.</l>
<l>Touerers no wikelaren.</l>
<l>Noch die ghene die ommevaren.</l>
<l>Met nigromantien dar si saen.</l>
<l>De dode mede doen vpstaen.</l>
<l>Om te wetene wat sal ghescien.</l>
<l>God sal  noch verwecken dien.</l>
<l>Van uwen broeders eenen prophete.</l>
<l>Wieso niet ne doet dat hi hete.</l>
<l>Sal vermaledijt bliuen.</l>
<l>Dese prophete dar wi af scriuen.</l>
<l>Dats ihesus die niet ne hord.</l>
<l>Hi bliuet in der zielen testord.</l>
<l>UAerd  oec dat men ondervonde.</l>
<l>Valscheit van eneghen orconde.</l>
<l>Men soudem ghelden sine onwet.</l>
<l>Lijf ouer lijf led ouer led.</l>
<l>Weet oec wel dat hi verbod.</l>
<l>Wech  den ghenen die was blod.</l>
<l>Omdat hi in der scaren.</l>
<l>Ander volc mochte vervaren.</l>
<l>Lichte wijf ende putiere.</l>
<l>Vloekedi in alre maniere.</l>
<l>Ende ander word die mi dat dochten.</l>
<l>Dat si vromen niet ne mochten.</l>
<l>Ende alse hijt al hadde ghescreuen.</l>
<l>Heueti den boec ghegheuen.</l>
<l>Den leuiten ende hiet mede.</l>
<l>Dat men in die arke dede.</l>
<l>Darin lach menech iaer.</l>
<l>Alse ghi horen sult hiernaer.</l>
<l>DOe seide mo's4yses ic kenne v wel.</l>
<l>Ende ic weet v meneghen fel.</l>
<l>Ghi wilt gode in mijn leuen.</l>
<l>Dicken laten ende begheuen.</l>
<l>Wat suldi doen als ic bem dod.</l>
<l>Dar makede die here grod.</l>
<l>Auditeceliqueloquar.</l>
<l>Dar ic of wel segghen dar.</l>
<l>lees Waerd</l>
<l>lees Wijch</l>
<l>Dat tende was an al sijn scriuen.</l>
<l>Onse here lietene cliuen.</l>
<l>Vp den hoghe bercgh nebo.</l>
<l>Hi soude hem toghen also.</l>
<l>Dat land dat hi abrame behiet.</l>
<l>Mo's4yses benediede dat diedt.</l>
<l>Ende hi  ghinc vp nebo derna.</l>
<l>Vp tupperste dat heet fasga.</l>
<l>God toghede hem dat land mettien.</l>
<l>Miracle waest dat hijt besien.</l>
<l>Algader mochte het was so grod.</l>
<l>Aldaer so bleef mo's4yses dod.</l>
<l>Ende god groefene in den dale.</l>
<l>Jnt land van moab weet men wale.</l>
<l>Mar sijn graf dans ghene saghe.</l>
<l>Es onbekent tote desen daghe.</l>
<l>Allen den ghenen die oit waren.</l>
<l>Mo's4yses was houd tewaren.</l>
<l>.C. iaer ende .xx. mede.</l>
<l>Nie ne besief hi deimsterhede.</l>
<l>Jn sine oghen noch hi ne verloes.</l>
<l>Noch nie tant negheen altoes.</l>
<l>.xxx. daghe weet men wel.</l>
<l>Beweendene die van 's4ysrahel.</l>
<l>Noch sine ghelike  weet vorwaer.</l>
<l>Ne comt nemmermeer dernaer.</l>
<l>Dus nemen ende mo's4yses boeke.</l>
<l>Al sonder heneghe valsche doeke.</l>
<l>Of van rimen of van reden.</l>
<l>Goddanc hebbisce  ouerleden.</l>
<l>IOsue heet dese boec bi namen.</l>
<l>Want hine maecte altesamen.</l>
<l>Dar hi de name of heuet ontfaen.</l>
<l>Ende dat suldi wel verstaen.</l>
<l>Mo's4yses ende iosue.</l>
<l>Waren hertoghen dese tve.</l>
<l>Ouer tfolc van 's4ysrahel.</l>
<l>Want si therre ledden wel.</l>
<l>Bedi so heetmen se hertoghen.</l>
<l>Nv suighet laet v ghedoghen.</l>
<l>Doe mo's4yses was bleuen dod.</l>
<l>Ende leden was de iammer grod.</l>
<l>lees hebbicse</l>
<l>Sprac onse here an iosue.</l>
<l>Mo's4yses es dod wat sal des mee.</l>
<l>Stant vp ende lijt de iordane.</l>
<l>Du ende al dit volc derane.</l>
<l>Alse ic met mo's4ysesse hebbe ghewesen.</l>
<l>Salic metti sijn na desen.</l>
<l>Do hiet iosue tewaren.</l>
<l>Ghereeden ieghen touererren.</l>
<l>Daerna sendi te jerico.</l>
<l>Tvee spieres die besaghen do.</l>
<l>Die stad ende hoe so was gheuest.</l>
<l>Des auons so docht hem best.</l>
<l>Te herberghene met eenen wiue.</l>
<l>Hiet raab die van haren liue.</l>
<l>Ghemene was tellet dauenture.</l>
<l>Hare huvs stont vaste an den mure.</l>
<l>An eene porte van der stede.</l>
<l>Sodat ment nauonts weten dede.</l>
<l>Den coninc doe hi sat ende ad.</l>
<l>Dat dar spieres waren in de stad.</l>
<l>Hi sende an hare dat hi woude.</l>
<l>Dat mense hem senden soude.</l>
<l>Mar so decketse onder lemen.</l>
<l>Van vlasse alse mense hare wilde nemen.</l>
<l>Ende seide dat si waren danen.</l>
<l>Ende dat si tiden ter iordanen.</l>
<l>Do liepse dandre soeken saen.</l>
<l>Raab es  spires ghegaen.</l>
<l>Ende seide hets mi wel becant.</l>
<l>Dat v god sal gheuen dit land.</l>
<l>Nv suerd dat ghi sult ghenaden.</l>
<l>Mi doen in alsosulken daden.</l>
<l>Alsic selue dor  v dede.</l>
<l>Ende alle minen maghen mede.</l>
<l>Die spieres die suoerent hare.</l>
<l>Mettien liet soese neder dare.</l>
<l>Met erer roder line gaen.</l>
<l>Want thuvs  vp den mur ghestaen.</l>
<l>Doe seidsi dese rode line.</l>
<l>Laet hanghen in die veinstre dine.</l>
<l>Dat wi dijn huvs moghen bekinnen.</l>
<l>Het bliuet al vri datter es binnen.</l>
<l>lees touervaren</l>
<l>hier ontbreekt te</l>
<l>hier ontbreekt was</l>
<l>De spieres quamen na de  .iij. daghen.</l>
<l>Dar iosue ende sine laghen.</l>
<l>Ende seiden hare auenturen.</l>
<l>Die heren louedent der  curen.</l>
<l>Ende seiden dat si ghereet.</l>
<l>Houden wilden haren eet.</l>
<l>DRie daghe nadat de bode quamen.</l>
<l>Seide iosue ten volke tesamen.</l>
<l>Maect v reine god sal toghen.</l>
<l>Marghin wonder vor uwen oghen.</l>
<l>Des anders daghes harde vroe.</l>
<l>Sprac hi dus ten papen doe.</l>
<l>Draghet wech die arke vor die scare.</l>
<l>Gaet daer v alt volc werd gheware.</l>
<l>Ende alse ghi comt in die iordane.</l>
<l>Salse draghen  te uwen stane.</l>
<l>Doe die papen metter arke.</l>
<l>Voren ghinghen volgheden starke.</l>
<l>Alt volc meerre ende minder.</l>
<l>Bede wijf ende kinder.</l>
<l>Ghinghen in die mildelstad.</l>
<l>Die van ruben ende van gad.</l>
<l>Ende van manasse half tgheslachte.</l>
<l>Ghinghen vor hem alle met crachte.</l>
<l>Ghewapent .xl.dusent man.</l>
<l>Haer belof hildsi deran.</l>
<l>Dat si mo's4ysesse behieten.</l>
<l>Teerstdat si de iordane stieten.</l>
<l>Metten voeten die was so grod.</l>
<l>Dat soe algader ouervloed.</l>
<l>Bede van reine ende van snee.</l>
<l>Beueden  papen hord wonders mee.</l>
<l>Vel twater cleene ende grod.</l>
<l>Jn die zee die men heet dod.</l>
<l>Dat bouen hem was stond ende wies.</l>
<l>Als een bercgh ghelouet dies.</l>
<l>Sodat men harde verre sach.</l>
<l>De papen ghinghen vp den dach.</l>
<l>Midden in den gronde staen.</l>
<l>Totiendat was al ouerghegaen.</l>
<l>Doe nam .xij. man iosue.</l>
<l>Van elken gheslachte eenen ende nemmee.</l>
<l>lees ter</l>
<l>lees droghen</l>
<l>lees? beneden den [red.]</l>
<l>Die .xij. stene daer terstonde.</l>
<l>Beneden namen vten gronde.</l>
<l>Dar die papen hadden ghestaen.</l>
<l>Ende settense vp den lande saen.</l>
<l>Ander .xij. oec ter stond.</l>
<l>Setten si daer in den grond.</l>
<l>Die al noch eden sonder waen.</l>
<l>Jn die ghedinkenessen staen.</l>
<l>Van dien stenen alsement wiste.</l>
<l>Predecte sente ian baptiste.</l>
<l>Ende toghetse metten vingheren ghinder.</l>
<l>Ende seide god mach wel abrams kinder.</l>
<l>Willi van desen stenen maken.</l>
<l>Hierna suldi horen die saken.</l>
<l>Alse alt volc ende die arke mede.</l>
<l>Hadden gherumt dar die stede.</l>
<l>Liep die iordane weder saen.</l>
<l>Also theerst hadde ghedaen.</l>
<l>Dat volc ghinc ouer die iordane.</l>
<l>Des .x. daghes na de mane.</l>
<l>Jn den april ende vp een velt.</l>
<l>Sloeghen si hare ghetelt.</l>
<l>.vi. milen. ende tve stadia.</l>
<l>Laghen si der iordane na.</l>
<l>Alse .viij. stadia doen de mile.</l>
<l>Vor ierico dans ghene ghile.</l>
<l>Laghen si .x. stadia dats waer.</l>
<l>Daer maecte iosue eenen outaer.</l>
<l>Van den steenen altesamen.</l>
<l>Die daer vter iordane quamen.</l>
<l>Daer hi sacrificie vp dede.</l>
<l>God  na wet ende na sede.</l>
<l>God hiet hem dat hi besnede.</l>
<l>Alle die liede daer ter stede.</l>
<l>Die in de wostine binnen .xl. iaren.</l>
<l>Jnt erre gheboren waren.</l>
<l>Want dor die onruste entie vard.</l>
<l>So was dat besniden ghespard.</l>
<l>Dat dedemen den mannen ghemene.</l>
<l>Met messen ghemaect van stene.</l>
<l>Dar laghen si na dat wijd lesen.</l>
<l>Ontieren si waren ghenesen.</l>
<l>Ende hilden paschen sonder saghe.</l>
<l>lees Gode</l>
<l>Alse die manne  hadden .xiiij. daghe.</l>
<l>Die den aprille toebehord.</l>
<l>Bi ierico laghen si die pord.</l>
<l>Dar aten si die lands spise.</l>
<l>Die si vonden na hare wise.</l>
<l>Ende manna ghebrac hem daer.</l>
<l>Dat se voede .xl. iaer.</l>
<l>Nachts sach iosue vor hem staen.</l>
<l>Eenen inghel als een man ghedaen.</l>
<l>Met eenen suerde hi sprac tehanden.</l>
<l>Weder bestv metten vianden.</l>
<l>So met ons. hi sprac neen niet.</l>
<l>Jc bem prinche ouer dit diet.</l>
<l>Doe anebeden iosue.</l>
<l>Die inghel die seide me.</l>
<l>Onscoie di eer du wechgaes.</l>
<l>Die stede es helech dar du staes.</l>
<l>Dar wijsde hem die inghel mede.</l>
<l>Hoe hi winnen soude die stede.</l>
<l>Ende al verwaten ende al verslaen.</l>
<l>Datter niemen soude ontgaen.</l>
<l>Tileke alse die inghel riet.</l>
<l>.vij. papen hi blasen hiet.</l>
<l>Met bosinen vor die arke.</l>
<l>Die wapine hadden ghinghen starke.</l>
<l>Vor die arke teere scare.</l>
<l>Ende die onghewapende quamen nare.</l>
<l>Svighen  ghinghen si haren pad.</l>
<l>Ten eersten daghe om die stad.</l>
<l>Ende keerden weder dar si laghen.</l>
<l>Dus pijnden si binnen .vi. daghen.</l>
<l>Ten .vij.sten daghe ghinc al die summe.</l>
<l>Die stede .vij. waruen omme.</l>
<l>Josue sprac ter seuender warf.</l>
<l>Nv roept alle wants ons bedarf.</l>
<l>Ende verwaten si die stede.</l>
<l>Seluer. goud. 's4yser. coper mede.</l>
<l>Salmen gode offren tewaren.</l>
<l>Allene raab metten haren.</l>
<l>Diene salmen scaden niet.</l>
<l>Mettien so riep al dat diet.</l>
<l>Ende de mure vellen onder voet.</l>
<l>Elc ghinc vp darieghen hi stoet.</l>
<l>lees? mane (red.)</l>
<l>lees Svighende</l>
<l>Al sloeghen sijt dat was in die stede.</l>
<l>Ende verbornent te puluere mede.</l>
<l>Raab entie met hare waren.</l>
<l>Ontfinghen si in hare scaren.</l>
<l>Salmon namse te wiue derna.</l>
<l>Die int gheslachte van iuda.</l>
<l>Tien tiden hadde die hersceppie.</l>
<l>Josue sprac ic vermaledie.</l>
<l>Die ierico sal wedermaken.</l>
<l>Daerna verwlleden die saken.</l>
<l>ENachor van judas gheslachte.</l>
<l>Die mesdede harde onsachte.</l>
<l>Want hi wechstac ieghen tghebot.</l>
<l>Een diere cleet alse een quaet sot.</l>
<l>Ende grod seluer ende grod goud.</l>
<l>Dat dalf hi in sire ghewoud.</l>
<l>Doe seide  iosue daerbi.</l>
<l>Liede ter stad van ha's4y</l>
<l>Diese besien soude wel.</l>
<l>Ha's4y die stad was bi betel.</l>
<l>Die spieres seiden  dit nes gheen nod.</l>
<l>Datter al vare terre grod.</l>
<l>Mar .iij.dusent man allene.</l>
<l>Verwinnen wel die stad ghemene.</l>
<l>Doe si tote ha's4y quamen.</l>
<l>Wordesi  ghesconfiert altesamen.</l>
<l>Van den lieden van der stede.</l>
<l>Ende verloren oec dat  mede.</l>
<l>.xxxvi. man vpt velt.</l>
<l>Doe ment iosue vertelt.</l>
<l>Scordi sine cleedre werde.</l>
<l>Ende lach vor die arke vp derde.</l>
<l>Al totedattet auont was.</l>
<l>Ende met hem ghelouet mi das.</l>
<l>Van den here die outste man.</l>
<l>Die sacke hadden ghedaen an.</l>
<l>Vervard van herten dar si laghen.</l>
<l>Want si hem wel sere ontsaghen.</l>
<l>Dat die vrese die de man.</l>
<l>Van hem hadden van chanaan.</l>
<l>Jn stoutheden hiet verkere.</l>
<l>lees sende</l>
<l>lees dar (red.)</l>
<l>Doe sprac te iosue onse here.</l>
<l>Tfolc es onsuuerd ic bem hem bi.</l>
<l>Niet eerdat ghi ghesuerd  si.</l>
<l>Versament tfolc ende werp dijn lod.</l>
<l>Die ghebroken heuet tghebod.</l>
<l>Verberne dien ende sijn goet mede.</l>
<l>Alse iosue ghent dede.</l>
<l>Viel tlod vpt tgheslachte van iudas.</l>
<l>Sodat achor vonden was.</l>
<l>Josue sprac sech dine sonden.</l>
<l>Hi liees  ende dat goet wart vonden.</l>
<l>Jn sijn pawelioen begrauen.</l>
<l>Daer nam hine met al sire hauen.</l>
<l>Ende leeddene in een dal.</l>
<l>Daer menne steenen sal.</l>
<l>Met steenen verloedsine altesamen.</l>
<l>Noch hetet achors dal bi namen.</l>
<l>Daerna voer iosue vp ha's4y</l>
<l>Ende al terre was hem bi.</l>
<l>.xxx.dusent ghewapent wel.</l>
<l>Tusschen ha's4y ende betel.</l>
<l>Sende hi voren in dien daghe.</l>
<l>.v.dusent man there laghe.</l>
<l>Ende dandre keerden toten erre.</l>
<l>Die conincg settem ter werre.</l>
<l>Die van der laghe niet ne wiste.</l>
<l>Ende iosue die weet  met  liste.</l>
<l>Sodat hi hem ende de sine mede.</l>
<l>Verre trecte van der stede.</l>
<l>Mettien hief hi vp den scilt.</l>
<l>Dien hi vor de werre hilt.</l>
<l>Doe stonden si vp alsijt versaghen.</l>
<l>Dar si laghen in der laghen.</l>
<l>Ende wonnen sonder werre die stede.</l>
<l>Ende altemale onstaken sise mede.</l>
<l>Doe quamen si vp die viande saen.</l>
<l>Alse iosue dat heuet verstaen.</l>
<l>Keerdi vp die viande striden.</l>
<l>Ende si sloeghense in beeden siden.</l>
<l>Dar ne bleef niemen sijn lijf.</l>
<l>Man. no kint. maghet no wijf.</l>
<l>Dar bleuer .xij.dusent dod.</l>
<l>lees ghesuuerd</l>
<l>lees liets</l>
<l>lees weec</l>
<l>Die  deelden den roef die was grod.</l>
<l>Den conincg verhinghen si.</l>
<l>Vor die porte van ha's4y</l>
<l>Worp sine daer alghemene.</l>
<l>Ende vp hem eenen groten hoep stene.</l>
<l>De stad velledsi so terneder.</l>
<l>Dat soe mee ghemaect ne werd weder.</l>
<l>Alse die van grieken  vernamen.</l>
<l>Dat iosue altesamen.</l>
<l>Ha's4y. ende ierico.</l>
<l>Ghedestruerd hadde also.</l>
<l>Ende hi niemens  ne vermede.</l>
<l>Cleene no grod aldaer ter stede.</l>
<l>Hine versloeghet al die coene.</l>
<l>Jnt land van promissioene.</l>
<l>Ende niemens vrient worde mede.</l>
<l>Doe penseden si grote lustichede.</l>
<l>Om quite te sine van dien noden.</l>
<l>Senden si te hem ward boden.</l>
<l>Alsof si waren van verren comen.</l>
<l>Grote vate hebben si ghenomen.</l>
<l>Alsof si quamen dor wostinen.</l>
<l>Dar si water in voeren scinen.</l>
<l>Ghelapte scoen hout ende hard.</l>
<l>Hare broed vinnech  ende suard.</l>
<l>Galgala hiet dat verstaet wel.</l>
<l>Daer tfolc lach van 's4ysrahel.</l>
<l>Sidentdat si de iordane leden.</l>
<l>Hadden si gheleghen  dar ter steden.</l>
<l>Die boden seiden wi comen ghevaren.</l>
<l>Van harden verren lande tewaren.</l>
<l>Dat tien lande ne behord niet.</l>
<l>Dattu god selue behiet.</l>
<l>V cnapen wille wi gherne wesen.</l>
<l>Maect met ons vrienscap in desen.</l>
<l>Doe ghelouets hem dat diet.</l>
<l>Ende si bevraghets gode niet.</l>
<l>Ende maecten vrinscap wat sals  mee.</l>
<l>Eleazarus ende iosue.</l>
<l>lees Sie of Si</l>
<l>lees gabaoen</l>
<l>Ende princhen suoerent hem dare.</l>
<l>Des dersdaghes ward tfolc gheware.</l>
<l>Dat si gheoent waren in dit doen.</l>
<l>Van den volke van gabaoen.</l>
<l>Ende traken daerward altehand.</l>
<l>Om te storne al dat land.</l>
<l>Die van gabon  die quamen.</l>
<l>Hem teghemoete altesamen.</l>
<l>Josue die vraghede saen.</l>
<l>Tvi hebdi ons dit ghedaen.</l>
<l>Si seiden wi waren veruard.</l>
<l>Ende penseden te onsen liue ward.</l>
<l>Doet met ons dat v dinct recht.</l>
<l>Alle die liede riepen echt.</l>
<l>Men sal houden niet den eet.</l>
<l>Die met valscheit es ghecleet.</l>
<l>God verbod ons deser liede.</l>
<l>Vrient te sine om eneghe miede.</l>
<l>Mar die heren die dat suoren.</l>
<l>Wand si den eet niet wouden testoren.</l>
<l>Ende der liede tale beuellen.</l>
<l>Ontfinghensise niet ouer ghesellen.</l>
<l>Mar ouer cnapen hebben sise ontfaen.</l>
<l>Dat si souden sijn onderdaen.</l>
<l>Ende bringhen houd ende water mede.</l>
<l>Dar men sacrificie dede.</l>
<l>Doe dit ghedaen was keerde derna.</l>
<l>Tfolc van 's4ysrahel in galgala.</l>
<l>DJen tiden droech in iherusalem.</l>
<l>Eene crone des ic seker bem.</l>
<l>Dat hi adonisedech hiet.</l>
<l>Hi verhorde hoe dat diet.</l>
<l>Van gabaoen  ghesekert ware.</l>
<l>Metter 's4ysrahelsce scare.</l>
<l>Dar haddi arden groten vaer.</l>
<l>.iiij. coninghe ombod hi daer.</l>
<l>Van amorre die .v. besaten.</l>
<l>Gabaoen met groter ommaten.</l>
<l>Josue hebsijt omboden.</l>
<l>Dat hise helpe vten noden.</l>
<l>Tehand heueti sijn volc ghescard.</l>
<l>Ende quam vp hem mettervard.</l>
<l>Dar vlo menech heidin behaghel.</l>
<l>lees gabaon</l>
<l>God sende vp hem eenen haghel.</l>
<l>Diere mee dodde dan dat suard.</l>
<l>Doe iosue gheware ward.</l>
<l>Die sonne nederward te ghane.</l>
<l>Ende die mane vp te stane.</l>
<l>Ontsach hi dat die donkerhede.</l>
<l>Den vianden soude gheuen vrede.</l>
<l>Riep hi ende bad gode saen.</l>
<l>Dat die sonne moeste staen.</l>
<l>Entie mane niet ne rese.</l>
<l>Die sonne stond alse ict lese.</l>
<l>Entie mane een daghes lanc.</l>
<l>Her si haesten haren ganc.</l>
<l>Die .v. coninghe vloen derna.</l>
<l>Jn een ol bi maceda.</l>
<l>Doe dedi wachten die aghedochte.</l>
<l>Ende doe hi die viande onsochte.</l>
<l>Ghesleghen  keerde terre terstond.</l>
<l>Sonder verlies ende onghewond.</l>
<l>Josue hiet dat men brochte.</l>
<l>Die coninghe vter aghedochte.</l>
<l>Die hiet hi hanghen alle viue.</l>
<l>Doe rouedi mede van den liue.</l>
<l>Des selues daghes niet des derna.</l>
<l>Den conincg van maceda.</l>
<l>Hi storde lebua  ende eglon.</l>
<l>Lachin dabir ende ebron.</l>
<l>Dat waren steden; wast  derna.</l>
<l>Keret therre ghesont in galgala.</l>
<l>SAbin  die conincg van asor.</l>
<l>Verhorde dat menech tor.</l>
<l>Ghevallen was van iosue.</l>
<l>Ende volx ghesleghen mee.</l>
<l>Te al den coninghen heueti ghesent.</l>
<l>Die hem woenden  ommetrent.</l>
<l>Sodatter .xxiiij. waren.</l>
<l>Die vtequamen met haren scaren.</l>
<l>Die .iij.dusent man.</l>
<l>Brochten die alle wapine hadden an.</l>
<l>Ende waghene .ij.dusentech mede.</l>
<l>Dar men doe den strijt vp dede.</l>
<l>voor of na ghesleghen ontbreekt hadde</l>
<l>lees lebna</l>
<l>lees vast</l>
<l>lees Jabin</l>
<l>Dese quamen erre ende fel.</l>
<l>Om te vechtene vp 's4ysrahel.</l>
<l>God hi sprac an iosue.</l>
<l>Nv ontsiedi min no me.</l>
<l>Dv soudse wonden metten suarde.</l>
<l>Marghin ende slaen hare parde.</l>
<l>Ende hare waghene bernen mede.</l>
<l>Aldus leesmen dat hi dede.</l>
<l>Tfolc van 's4ysrahel sloeghent al.</l>
<l>Sonder  gheual dat die hadden al.</l>
<l>Dat si ten vesten liepen an.</l>
<l>Want doe tfolc van chanaan.</l>
<l>Vernam dat die 's4ysrahelsce scaren.</l>
<l>Om hare land gheporret waren.</l>
<l>Vestedsi hem harde wel.</l>
<l>ieghen  dattfolc van 's4ysrahel.</l>
<l>Sident wonnen met groter pinen.</l>
<l>Josue doch metten sinen.</l>
<l>Verkeerde alomme tland.</l>
<l>Ende wat menschen so hi vand.</l>
<l>Waest kind waest wijf al sloechijt dod.</l>
<l>An roue wan hi rikeit grod.</l>
<l>HJernaer quam int vijfte iar.</l>
<l>Dat si int land quamen daer.</l>
<l>Ende iosue die dede do.</l>
<l>Tabernacle  bringhen in celo.</l>
<l>Van den berghe van galgala.</l>
<l>Met al datter volghede na.</l>
<l>Van danen ghinc hi in sichem.</l>
<l>Ende dat erre al met hem.</l>
<l>Oec so maecti eenen outaer.</l>
<l>Vp eenen bercgh heet ebal daer.</l>
<l>Daer diendi gode met offranden.</l>
<l>Ende screef dar met sinen handen.</l>
<l>Ons heren wet ende wasser vro.</l>
<l>Daerna voer hi in cilo.</l>
<l>Judas tgheslachte  gaf hi tland.</l>
<l>Jnt gheberechte  ter zuderhand.</l>
<l>Den gheslachte van effra's4ym.</l>
<l>6840 lees Sonder die hadden gheual</l>
<l>Tabernacle waarin door hand D T gewijzigd in D en e t toegevoegd: De tabercle</l>
<l>lees cilo</l>
<l>gheberechte waarin door hand D ghe uitgekrabd en te erop geschreven: teberechte</l>
<l>Die berghe an die nordside him.</l>
<l>Tusscen die tve no min no me.</l>
<l>Alsttgheslachte  van manasse.</l>
<l>Want dander na minen wane.</l>
<l>Hadt tgoet ouer die iordane.</l>
<l>Desen so beual hi tland.</l>
<l>Want hise stoud ende vromech vand.</l>
<l>Dander keerden int ghetelt.</l>
<l>Effra's4yme gaf hi tfelt.</l>
<l>Van sichem dat iacob doe hi lach.</l>
<l>Joseph gaf vp den leetsten dach.</l>
<l>Ende daer gauensi  allegader.</l>
<l>De beene van ioseph haren vader.</l>
<l>Jeronimus seit oec deraue.</l>
<l>Dar hi der andre broedre graue.</l>
<l>Jacobs kinder in sichem sach.</l>
<l>Darna quam vp eenen dach.</l>
<l>Calef die sone lesue.</l>
<l>Ende sprac aldus an iosue.</l>
<l>Ghedinct di niet wale des.</l>
<l>Wad god seide te mo's4yses.</l>
<l>Van ons twen doe wi bespiet.</l>
<l>Dit land hadden alsemen ons riet.</l>
<l>Tland dat betrede mijn voet.</l>
<l>Soude sijn ewelike mijn goet.</l>
<l>Ende oec soude sijn mijn dat land.</l>
<l>Dar wi saghen den g's4ygant.</l>
<l>Hets leden .xlv. iaer.</l>
<l>Dat dit god seide dats waer.</l>
<l>.lxxxv. iaer bem ic houd.</l>
<l>Also sterc van mire ghewoud.</l>
<l>Alsic was doet mi god behiet.</l>
<l>Josue seindene vor al diet.</l>
<l>Ende gaf hem ebron dar tien tide.</l>
<l>Ende dat land ruste van stride.</l>
<l>IOsue in cilo ombod.</l>
<l>Al dat volc cleene ende grod.</l>
<l>Hi seide ic bem .i. out man.</l>
<l>Hets best dat wi deelen dan.</l>
<l>Ende cauelen dat land.</l>
<l>Dar ons god in heuet ghesand.</l>
<l>.x. manne coes hi vter scaren.</l>
<l>lees alft</l>
<l>lees groeuensi</l>
<l>lees iefone</l>
<l>Die seere vroet van metene waren.</l>
<l>Die maten ende besaghen bede.</l>
<l>Ende niet ne deelden na de brede.</l>
<l>Mar na des land werdechede.</l>
<l>Si dadent ende men cauelet mede.</l>
<l>Teerste lod hadde iudas die coene.</l>
<l>Dander tfolc van symeoene.</l>
<l>Dat derde tfolc van beniamin.</l>
<l>Smal land hadsi onder him.</l>
<l>Omdat ment alrebest visierde.</l>
<l>Effra's4yms kinder hadden tfierde.</l>
<l>Tfijfte tfolc van manasse.</l>
<l>Van ioseph quamen dese tve.</l>
<l>Ysachar hadde dat seste.</l>
<l>Zabulon tseuende ende  niet tbeste.</l>
<l>Asels  cauel quam dernaer.</l>
<l>Ende darnaer neptalim dats waer.</l>
<l>Dans gheslachte  hadde tiende lod.</l>
<l>Ende dat market wel dat god.</l>
<l>Rubens gheslachte ende dat van gad.</l>
<l>Ouer de iordane gaf al dat.</l>
<l>Dat dat volc tevoren wan.</l>
<l>Vp og den conincg van basan.</l>
<l>Ende vp seon van amorre.</l>
<l>Met hem was alf manasse.</l>
<l>Leuis kinder hadden ghene erue.</l>
<l>Want si hadden gods bederue.</l>
<l>Ende onder die .xii. niet ghetelt.</l>
<l>Josephs kinder hadden tghewelt.</l>
<l>So grod dat si gheslachten tve.</l>
<l>Maecten effra's4ym ende manasse.</l>
<l>Dus warre .xii. merct hierbi.</l>
<l>Al sonder dat volc van leui.</l>
<l>Calef ende iosue.</l>
<l>Alleenlike dese tve.</l>
<l>Hadden onghecauelt land.</l>
<l>Calef hadde ebron in die hand.</l>
<l>Josue tamasara met him.</l>
<l>Josue was [van]  effra's4ym.</l>
<l>Ende calef van judas comen.</l>
<l>Josue hebben wi vernomen.</l>
<l>lees Asers</l>
<l>Gaf den leviten .xlviii. steden.</l>
<l>Gode in te diene met vreden.</l>
<l>.x. ouer de iordane.</l>
<l>Ende .xxxviij. alsic wane.</l>
<l>Jnt land van promissioene.</l>
<l>Dar si in hadden te haren doene.</l>
<l>Hare renten ende hare tienden.</l>
<l>Dar si gode mede dienden.</l>
<l>CAlef voer met sinen neven.</l>
<l>Jn ebron dat hem was ghegheuen.</l>
<l>Ende sloech die .iii. g's4ygante dod.</l>
<l>Enach kinder die waren so grod.</l>
<l>Ende belach dabir die stede.</l>
<l>Die gaf hi in uwelike mede.</l>
<l>Met sire dochter sinen broeder.</l>
<l>Niet van den vader mar van der moeder.</l>
<l>Hierbinnen was tfijrtienste iaer.</l>
<l>Leden dat si quamen daer.</l>
<l>Ende si land hadden ghehad.</l>
<l>Josue seide den volke van gad.</l>
<l>Ende alf den volke van manasse.</l>
<l>Ende dien van ruben wat sals me.</l>
<l>Ghi hebt ghedaen ghi moghet keren.</l>
<l>Dar hi hiet de vrient ons heren.</l>
<l>Mo's4yses god heuet ghegheuen.</l>
<l>Pais ende ruste uwen neuen.</l>
<l>Kert in v land ende uwe man.</l>
<l>Dat og die conincg van basan.</l>
<l>Ende seon hadden van amorren.</l>
<l>Mar gods wet houd alineen.</l>
<l>Scuhet afgode dats mine bede.</l>
<l>Arke ende tabernacle mede.</l>
<l>Ne hebdi niet in v gherechte.</l>
<l>Wi sijn broedre ende gods knechte.</l>
<l>Al loept tusscen ons die iordane.</l>
<l>Ghi vaerd met groten goede derane.</l>
<l>Deeleet uwen broeders die sijn ghinder.</l>
<l>Ende die wijf wachten entie kinder.</l>
<l>Aldus voeren wech met crachten.</l>
<l>Ghene dardalf gheslachten.</l>
<l>Ende alsi ter iordane quamen.</l>
<l>Maecten si daer altesamen.</l>
<l>Eenen outaer die grod was sere.</l>
<l>Jn orconde dat god was hare here.</l>
<l>Mar doe iosue wiste de mare.</l>
<l>Waendi dat in quade ware.</l>
<l>Ende si de wet laten wilden.</l>
<l>Si ghereden hem met scilden.</l>
<l>Ende met wapene te wrekene gheent.</l>
<l>Mar finees was voren ghesent.</l>
<l>Te hem ende te .x. hoghe man.</l>
<l>Die seiden wat grijpdi daen.</l>
<l>Laet ghi gode al openbaer.</l>
<l>Ende maect eenen bosen outaer.</l>
<l>Si seiden god moete ons verbieden.</l>
<l>Ende dat recht sceden tusscen onslieden.</l>
<l>Mar wi ontsaghen dat uwe kinder.</l>
<l>Die int heleghe land sijn ghinder.</l>
<l>Onsen here  hiernaer segghen mochten.</l>
<l>Wat wi ten tabernaclen sochten.</l>
<l>An gode van 's4ysrahel.</l>
<l>Want ons heuet versceden wel.</l>
<l>Met haren storme  die iordane.</l>
<l>Dies rechten wi een teken ane.</l>
<l>Te lijctekene dat wi allegader.</l>
<l>Quamen van iacob onsen vader.</l>
<l>Ende alle an .i. god dus houden.</l>
<l>Doe fines dat metten ouden.</l>
<l>Verhorde was hi harde vro.</l>
<l>Ende tellet den sinen do.</l>
<l>Die vtermaten willike ende sere.</l>
<l>Daromme loueden onsen here.</l>
<l>LAnghe stond gheuel dernaer.</l>
<l>Jc ne weet ouer hoe menech iaer.</l>
<l>Dat iosue ombod te hem.</l>
<l>Al 's4ysrahel in sichem.</l>
<l>Hi sprac inne sal niet langhe leuen.</l>
<l>Ende ic kenne v dat ghi begheuen.</l>
<l>Verbelghen saen sult gode.</l>
<l>Kiest hier heden ic bems bode.</l>
<l>Weder ghi wilt onsen here.</l>
<l>Dienen daeraf comt al eere.</l>
<l>Of den afgoden weet dat wel.</l>
<l>Jc houds mi an gode van 's4ysrahel.</l>
<l>Doe seiden si so doe wi mede.</l>
<l>Josue sprac daer ter stede.</l>
<l>Wesets orconde hiertevoren.</l>
<l>Dat ghi gode hebt vercoren.</l>
<l>lees kindren lees strome</l>
<l>Si seiden wi sijn also.</l>
<l>Mettien so ghinghen si in cilo.</l>
<l>Ende suoeren gode hulde ende trouwe.</l>
<l>Diet brake dar ne ware ghene onscoude.</l>
<l>Anders dan hireof bleue dod.</l>
<l>Ende alle die sine cleine ende grod.</l>
<l>Josue die bescreef daeraf.</l>
<l>Jn sinen boeken dat belof.</l>
<l>Josue bleef dod dernaer.</l>
<l>Doe hi houd was .c. iaer.</l>
<l>Ende .x. hi was hertoghe dats waer.</l>
<l>Na mo's4yses .xxvi. iaer.</l>
<l>Jn tanmassara  doluen si hem.</l>
<l>Dat gheslachte van effra's4ym.</l>
<l>Eleazar hare bisscop grod.</l>
<l>Aarons sone bleef oec dod.</l>
<l>Dien dalfmen in ghabaa.</l>
<l>Fines sijn sone ward derna.</l>
<l>Bisscop int land van 's4ysrahel.</l>
<l>Die leuede redelike ende wel.</l>
<l>IN iosues tiden als ict vand.</l>
<l>Quamen vte eg's4yptenland.</l>
<l>Fenix ende sijn broeder cadmus.</l>
<l>Van teben dane mauritius.</l>
<l>Gheboren was die martelare.</l>
<l>Daernaer ouer vele iare.</l>
<l>Si quamen int land dar nv gheset.</l>
<l>Bede surs es ende saiet.</l>
<l>Ende waren heren in dat land.</l>
<l>Daernaer voer cadmus tehand.</l>
<l>Langhe als ict bescreuen vand.</l>
<l>Jn grieken ende dies ward al tland.</l>
<l>Na fenix fenicia gheheten.</l>
<l>Cadmus vant nadat wijt weten.</l>
<l>Griexse lettren sekerlike.</l>
<l>Ende brochse daer int conincrike.</l>
<l>Jupiter nam oec doe europen.</l>
<l>Dar hi doe vele omme hadde ghelopen.</l>
<l>Hier ent de boec van iosue.</l>
<l>Hertoghen waren dese tve.</l>
<l>Josue ende mo's4yses.</l>
<l>Maer na dien des sijt ghewes.</l>
<l>lees tamnassara</l>
<l>de verzen 7070 en 7071 dienen omgewisseld</l>
<l>Hadden se rechtres ouer heme.</l>
<l>Na iosue als ict verneme.</l>
<l>Vraghet si onsen here des.</l>
<l>Bi den rade van finees.</l>
<l>Wie souden sijn hare leedsman.</l>
<l>Jeghen tfolc van chanaan.</l>
<l>God seide tgheslachte van judas.</l>
<l>Nochtan weemen  die wareit das.</l>
<l>Dat calef was hare hoftman.</l>
<l>Mar want hi onlanghe deran;</l>
<l>Was. ende hi sijn leuen liet.</l>
<l>So nessi ghetellet niet.</l>
<l>No met rechters no met hertoghen.</l>
<l>Alsoalse wijt ghemerken moghen.</l>
<l>Die van s's4ymeon ende van iudas.</l>
<l>Voeren tegadre als ict las.</l>
<l>Jeghen den here van besec.</l>
<l>Ende grepene in hare strec.</l>
<l>.x.dusent man sloeghen si in die stede.</l>
<l>Den here sloeghen si of mede.</l>
<l>Som  die hande entie voete.</l>
<l>Doe seidi aldus onsoete.</l>
<l>Met rechte bem ic begaet.</l>
<l>Want aldusghedane daet.</l>
<l>Dedic wilen  in minen daghen.</l>
<l>.lxx. coninghe die laghen.</l>
<l>Onder mine tafle ende crumen aten.</l>
<l>Mettem voeren si harre straten.</l>
<l>Ende wonnen iherusalem met brande.</l>
<l>Daer lieten si sonder voete ende hande.</l>
<l>Adonibesec ende hi bleef dod.</l>
<l>Mar dat verstaet al blod.</l>
<l>Dat si iherusalem niet ne besaten.</l>
<l>Wan dauid alreest hare straten.</l>
<l>Dane iaghede die ghebusceen.</l>
<l>Ende droegher crone alst wel sceen.</l>
<l>Judas gheslachte van ascalon.</l>
<l>Gasen ende oec acaron.</l>
<l>Mar die woenden in den dale.</l>
<l>Men mochse niet verwinnen wale.</l>
<l>Met waghenen die an beeden siden.</l>
<l>Met sickelen tfolc ontve sniden.</l>
<l>lees weetmen</l>
<l>Hadsi so beward dat land.</l>
<l>Dat sijt hilden metter hand.</l>
<l>DJeghene die gheboren waren.</l>
<l>Van ierico  mo's4yses sueer tewaren.</l>
<l>Enten volke volghede mede.</l>
<l>Vpdat si hem de beste stede.</l>
<l>Jn die wostine wisen souden.</l>
<l>Dar si best lodgieren souden.</l>
<l>Ende dies belouedem mo's4yses.</l>
<l>Van den besten dies sijt ghewes.</l>
<l>Te goedene int heleghe land.</l>
<l>Bedi voer si altehand.</l>
<l>Wonen onder iudas gheslachte.</l>
<l>Diet beste wonnen doe met crachte.</l>
<l>Dese hieten s's4ynei.</l>
<l>Beniamins kinder wonden daerbi.</l>
<l>Ende voeren oec in iherusalem.</l>
<l>Ende maecten eighin onder hem.</l>
<l>Die tobuseen  alsowel.</l>
<l>Effraims kinder voeren in betel.</l>
<l>Dat lusa hiet meneghen dach.</l>
<l>Heer iacob daer die ledre sach.</l>
<l>De stede belaghen si dan.</l>
<l>Dar saghen si vtecomen eenen man.</l>
<l>Die vinghen si ende seiden seg ons dat.</l>
<l>Oe wi best comen in die stad.</l>
<l>Wi sullent di lonen vtermaten.</l>
<l>Hi wiset hem hi ne dorst laten.</l>
<l>Also wonnen si die stede.</l>
<l>Die wonnen si mar den man mede.</l>
<l>Maecten si rike ende lieten varen.</l>
<l>No sine ontliueden niet tewaren.</l>
<l>Alse hem god hiet tfolc van chanaan.</l>
<l>Mar helsse  alse eighine man.</l>
<l>Also daden al de gheslachten.</l>
<l>Doe si tland wonnen met crachten.</l>
<l>Hadsise lieuer eighin dan dod.</l>
<l>Al waest dat hem god verbod.</l>
<l>Ende wonnen tland ende worden rike.</l>
<l>Ende so weeldech sekerlike.</l>
<l>lees ietro</l>
<l>lees iebuseen</l>
<l>lees heltse</l>
<l>Dat sire ter wet  vele ontvochten.</l>
<l>No te wapinen niet ne dochten.</l>
<l>DOe sende god een stic derna.</l>
<l>Sinen inghel in galgala.</l>
<l>Doe tfolc van 's4ysrahel daer quam.</l>
<l>Voer hi danen alse hi ware gram.</l>
<l>Dat hi wilde te andre stede.</l>
<l>Entie lieden volgheden mede.</l>
<l>Dar verweet hem onse here.</l>
<l>Dat goet entie grote eere.</l>
<l>Dat hi hem dede dartevoren.</l>
<l>Ende dat si hulde hadden ghesuoren.</l>
<l>Mettien volke van chanaan.</l>
<l>Ende laet dartoe bliuen dan.</l>
<l>Hare outare al onghebroken.</l>
<l>Jeghen tword dat god heft ghesproken.</l>
<l>Dies sullen afgode van lande.</l>
<l>V sijn noch te groter scande.</l>
<l>Dies weende tfolc alghemene.</l>
<l>Noch heet die stad dat dal van wene.</l>
<l>Si ghinghen thuvs ende menech iaer.</l>
<l>Dienden si gode derna.</l>
<l>Totedat die oude waren dod.</l>
<l>Die ghesien hadden wonder grod.</l>
<l>Dat god dor hem hadde ghedaen.</l>
<l>Na hem eist andersijns vergaen.</l>
<l>ANder liede quamen dernaer.</l>
<l>Die die miracle hadden ommaer.</l>
<l>Die god dede vor hare daghen.</l>
<l>Omdat sise niet ne saghen.</l>
<l>Si daden ieghen gods ghebot.</l>
<l>Ende anebeden astaroth.</l>
<l>Ende baal. oec namen si te wiue.</l>
<l>Heidine kinder die ca's4ytiue.</l>
<l>Dies balch hem god van desen dinghen.</l>
<l>Ende lietse teghindoem dvinghen.</l>
<l>Van surien conincg eusan.</l>
<l>Die .vij. iare duanc sere die man.</l>
<l>Doe riepsi an gode ghenaden.</l>
<l>Ende hi gaf hem te haren staden.</l>
<l>Calefs broeder otoniel.</l>
<l>ter wet, waarin r en eerste haaltje van w uitgekrabd, blijkbaar door hand D: te vet</l>
<l>ontvochten door hand D gewijzigd in inworden</l>
<l>lees dernaer lees cusan</l>
<l>Diese verloste harde wel.</l>
<l>Want god halp mede den man.</l>
<l>Ende hi veruacht den coninc eusan.</l>
<l>Dus hadden si ruste .xl. iaer.</l>
<l>Ende otoniel starf dernaer.</l>
<l>IN otoniels tiden so was.</l>
<l>Cadmus conincg sijt seker das.</l>
<l>Jn teben dat in grieken staet scone.</l>
<l>Ende mines  droech in creten crone.</l>
<l>Na otoniel weet dat wel.</l>
<l>Mesdaden die van 's4ysrahel.</l>
<l>Ende god gheselledse in quaet herscap.</l>
<l>Eglon die conincg van moab.</l>
<l>Entie van amon ende van amalech.</l>
<l>Die haddense in hare strec.</l>
<l>Ouer die iordane sijn si comen.</l>
<l>Ende hebber vele tlijf ghenomen.</l>
<l>Hare afgode setten si derna.</l>
<l>Vp den bercgh van galgala.</l>
<l>Eglon maecte eene sale grod.</l>
<l>Te sinen doene dar ierico stoet.</l>
<l>Dat volc was .xviij. iaer.</l>
<l>Jn sinen beduanghe suaer.</l>
<l>Doe riepsi an gode ghenaden.</l>
<l>Die hem eene troestre heuet beraden.</l>
<l>Aioch  van beniamins gheslachte.</l>
<l>Die even vele hadde van crachte.</l>
<l>Jn elke hand dat merket wel.</l>
<l>Doe senden die van 's4ysrahel.</l>
<l>Bi hem den conincg eglon ghiften.</l>
<l>Aion  maecte horic dichten.</l>
<l>Een curt suerd dat hi decken mochte.</l>
<l>Onder hem waerdat hijt brochte.</l>
<l>Hi droeghet vp de rechter side.</l>
<l>Des  ghiften was die conincg blide.</l>
<l>Die aioch  vor hem gheset.</l>
<l>Eglon die conincg was sere vet.</l>
<l>Aiochs  ghesellen ghinghen dane.</l>
<l>Ende hi ghebrochtse in den gane.</l>
<l>Mar hi dedem saen ten kere.</l>
<l>lees cusan</l>
<l>lees minos</l>
<l>lees Aioth</l>
<l>lees Aioth</l>
<l>lees Der</l>
<l>lees Aioth</l>
<l>lees Aioths</l>
<l>Ende hi seide coninc here.</l>
<l>Jc sprake di gherne in stilre hale.</l>
<l>Doe rumden al die liede de sale.</l>
<l>Eglon die stont vp altehand.</l>
<l>Dar nam aioch  die luchter hand.</l>
<l>Ende spranc vp sijn pard aldare.</l>
<l>Ende stac eglon al dor sijn smerre.</l>
<l>Dar vp der steden ende hi viel dod.</l>
<l>Aioch  die duere vaste slod.</l>
<l>Ende liep achter vd ende ontran.</l>
<l>Des coninx cnapen ende sine man.</l>
<l>Braken in alst hem verdroet.</l>
<l>Ende vonden haren here doet.</l>
<l>Aioch  die quam onder de sine.</l>
<l>Ende blies met ere bosine.</l>
<l>Die van 's4ysrahel vellem  hem ane.</l>
<l>Si belaghen die iordane.</l>
<l>Te ghewade daer mense leet.</l>
<l>Jnt land van moab ghereet.</l>
<l>Dar sloeghen si in ghenen tiden.</l>
<l>Die viande die waenden liden.</l>
<l>.x.dusent man vte moab.</l>
<l>Aldus nederde  hare herscap.</l>
<l>Doe ruste hare land .lxx. iaer.</l>
<l>Ende aioch  die starf dernaer.</l>
<l>IN aion  tiden des ghelouet.</l>
<l>Was proserpina gherouet.</l>
<l>Van orcus conincg van molosen.</l>
<l>Dar soe lesen soude rosen.</l>
<l>Hi hadde eenen hond tribarus.</l>
<l>Die grod was ende wachte sijn huvs.</l>
<l>Piritous die dede pine.</l>
<l>Om te rouene serpine.</l>
<l>Also dattene tribarus  beet.</l>
<l>Dit was sinen ghesellen leet.</l>
<l>Theseuse dat moghedi weten.</l>
<l>Teseus die waren  verbeten.</l>
<l>Ne hadde herculus ghedaen.</l>
<l>Die hem quam te hvlpen saen.</l>
<l>lees Aioth</l>
<l>7251 corrupt, lees Ende trac vt sijn suert aldare</l>
<l>lees Aioth</l>
<l>lees Aioth</l>
<l>lees volgheden</l>
<l>ne derde, lees nederde</l>
<l>lees Aioth</l>
<l>lees aioths</l>
<l>lees cerberus</l>
<l>lees proserpine</l>
<l>lees cerberus</l>
<l>lees ware</l>
<l>Firixus  ende helles suster ende broeder.</l>
<l>Ontfloen doe hare stiefmoeder.</l>
<l>Ende tros was in dardania.</l>
<l>Conincg dar troien heet na.</l>
<l>Ende perseus die versloech.</l>
<l>Gorgonen die liede ghenoech.</l>
<l>Met hare sconeit dede ontliuen.</l>
<l>Dar die poeten vele af scriuen.</l>
<l>Oec ware in otemels  stonden.</l>
<l>Fauelen eerstwaruen vonden.</l>
<l>Sangher was rechter dernaer.</l>
<l>Mar hine leuede war .i. iaer.</l>
<l>Tien tiden wilden de filisteen.</l>
<l>'s4ysrahel storen ouereen.</l>
<l>Mar sangher halp hem vter nod.</l>
<l>Ende sloegher daer .dm. dod.</l>
<l>Allene selue mettervard.</l>
<l>Met eenen coutere sonder suerd.</l>
<l>ECht daden si na sanghers dod.</l>
<l>Die van 's4ysrahel sonde grod.</l>
<l>Ende god lietse dvinghen dan.</l>
<l>Jabin den coninc van chanaan.</l>
<l>Die in asor conincg was.</l>
<l>Sijn marscap  was sisaras.</l>
<l>Dese hadde tfolc .xx. iaer.</l>
<l>Jn bedvanghe harde suaer.</l>
<l>Doe riepsi vp gode met sinne.</l>
<l>Tien tiden was eene profetinne.</l>
<l>Hiet delbora  woende in effra's4ym.</l>
<l>So riep balach  van neptalim.</l>
<l>Haren man ende seide god.</l>
<l>Die ghebiet di dit ghebod.</l>
<l>Leet te montabor dijn erre.</l>
<l>Ende sette di daer ter werre.</l>
<l>.xx.dusent nem metti man.</l>
<l>Van zabulon ende van neptalim dan.</l>
<l>God sal di gheuen sekerlike.</l>
<l>Darbi dat fison  loept die beke.</l>
<l>Jn dine hande cisaras.</l>
<l>Barach sprac in doe niet das.</l>
<l>Du ne wils selue met mi varen.</l>
<l>lees frixus</l>
<l>lees otoniels</l>
<l>lees marscalc lees debbora en zo ook verder</l>
<l>lees barach</l>
<l>lees cison</l>
<l>Jc doe sprac delbora tewaren.</l>
<l>Mar een wijf sal hebben die ere.</l>
<l>Sisaras quam die mere.</l>
<l>Dat dat erre ware in porre.</l>
<l>Ten berghe ward van taborre.</l>
<l>Hi versaemde  haestelike.</l>
<l>Tote cison bi der beke.</l>
<l>.ccc.dusent ghewapinder man.</l>
<l>Ende .x.dusent ridders deran.</l>
<l>Ende .ix.ondert waghenen die sniden.</l>
<l>Met sickelen an beden siden.</l>
<l>Ende andre waghene wiensoes wondert.</l>
<l>Met hem .xxi.hondert.</l>
<l>Delbora seide te barach.</l>
<l>Ganc neder vp desen dach.</l>
<l>Sal di god gheuen cisaras.</l>
<l>Hi daelde ende al dat met hem was.</l>
<l>Ende delbora stond ende bat.</l>
<l>Vp den bercg in eere stad.</l>
<l>God gaf cisarase eenen vaer.</l>
<l>Enten sinen die waren daer.</l>
<l>Wint. ende haghel. ende reghen.</l>
<l>Ende blexemen volghen hem derieghen.</l>
<l>Sodat die slringhen  entie boghen.</l>
<l>Hem no cleen no grod ne doghen.</l>
<l>Sulc viel van waghene sulc vp parde.</l>
<l>Die word vertorden  dar vp derde.</l>
<l>Dus dedem al terre ter vlucht.</l>
<l>Cisaras vlo dor die vrucht.</l>
<l>Aldaer haber cineus.</l>
<l>Wonde. ende sijn wijf was in huvs.</l>
<l>Haber was comen van ierico.</l>
<l>Ende was daer ghegoet also.</l>
<l>Onder tfolc van 's4ysrahel.</l>
<l>Abers wijf die hiet iaghel.</l>
<l>Hi hadde vrede met iabin.</l>
<l>Cisaras die vlo darin.</l>
<l>Ende bat dat men daer decken soude.</l>
<l>Oec seidi dat hi drinken woude.</l>
<l>So gaf hem melc ende hi sliep vaste.</l>
<l>Doe dursloech soe haren gaste.</l>
<l>lees slinghren</l>
<l>lees ietro</l>
<l>Bede  de  slape  ende nagheldene daer.</l>
<l>Jeghen derde dat was waer.</l>
<l>Met eenen 's4yserine naghele.</l>
<l>JAbel  betekent die baghele.</l>
<l>Ende die scone maghet marie.</l>
<l>Cisaras ende sine partie.</l>
<l>Dats lucifer ende sine scare.</l>
<l>Die verwonnen sijn bi hare.</l>
<l>Die naghel mach bedieden mede.</l>
<l>Den slotel hare reinichede.</l>
<l>Dar soe den duvel bi verwan.</l>
<l>Die melc die iaghel gaf den man.</l>
<l>Dat es ihesus menscelichede.</l>
<l>Die lucifere bedroech mede.</l>
<l>Den amer dar soe mede sloech.</l>
<l>Ghelijct den cruce ghenoech.</l>
<l>Bi marien reinichede.</l>
<l>Ende bi ihesus menscelichede.</l>
<l>Ende bi den cruce es openbare.</l>
<l>Ghesconfiert al des duuels scare.</l>
<l>DAerna saen so quam barach.</l>
<l>Jaghel toghedem waer hi lach.</l>
<l>Dod dar hi also liep naer.</l>
<l>Aldus seide delbora waer.</l>
<l>Dat een wijf soude hebben den zeghe.</l>
<l>Barach ledde therre an weghe.</l>
<l>Jeghen abin  ende sijn erre grod.</l>
<l>Dien sloech hi aldaer te dod.</l>
<l>Ende asor sine houesstede.</l>
<l>Veldi altegader mede.</l>
<l>Barach ende delbora.</l>
<l>Songhen ende loueden gode derna.</l>
<l>Die so dicken ende so wel.</l>
<l>Bescudde die van 's4ysrahel.</l>
<l>Doe waren si in vreden dernaer.</l>
<l>Sonder vechten .xl. iaer.</l>
<l>Apollo was in delboran tiden.</l>
<l>Die de heidine langhe siden.</l>
<l>Anbeden in menech land.</l>
<l>Hi was die eerste die arpe vand.</l>
<l>Ende die visierde eerst visike.</l>
<l>lees jahel</l>
<l>lees jabin</l>
<l>Dat was eene wiseit rike.</l>
<l>Esculapis. vantse oec sijn sone.</l>
<l>Met eere blexeme was die gone.</l>
<l>Verbernet ende sine boeke mede.</l>
<l>Dus bleef die behendichede.</l>
<l>Verloren wel .v.hondert iaer.</l>
<l>Totiendatse 's4ypocras vant dernaer.</l>
<l>Tien tiden maecte oec 's4ylus som.</l>
<l>Van troien den tor 's4ylom.</l>
<l>Tien tiden sloech dod percheus.</l>
<l>Den coninc acrisius.</l>
<l>Ende maecte conincrike mede.</l>
<l>Tote nic ter ouder stede.</l>
<l>Dat tevoren in argos was.</l>
<l>Alsoals ict bescreuen las.</l>
<l>ANderwarf mesdede seere.</l>
<l>'s4Ysrahel ieghen onsen onsen  here.</l>
<l>Do liethise dwinghen dan.</l>
<l>Den lieden van madian.</l>
<l>Ende dien van amalech dat es waer.</l>
<l>Diese dvonghen .vij. iaer.</l>
<l>Elx iaers verheredsi hare coren.</l>
<l>Ende hare beesten alse wijt horen.</l>
<l>Doe riepen si an gode ghenaden.</l>
<l>Ende hi heuet bem  beraden.</l>
<l>Eenen prophete die hem saen.</l>
<l>Vermaende wat hem was ghedaen.</l>
<l>Van gode diese node liet.</l>
<l>Mar sine wilden horen niet.</l>
<l>Doe quam dinghel van hemelrike.</l>
<l>Tote eenen ioas die was rike.</l>
<l>Ende hadde eenen sone hiet ghedoen.</l>
<l>Die darscede coren omme dat doen.</l>
<l>Dat hire ter nod bi leuen soude.</l>
<l>Die inghel die seide die gods oude.</l>
<l>Si metti starxt menegher manne.</l>
<l>Gedoen andworde danne.</l>
<l>Of god met ons ware tvi.</l>
<l>Ware ons dongheual dus bi.</l>
<l>Dinghel seide nu vare.</l>
<l>Jc gheuedi cracht ende sende di dare.</l>
<l>Dattv tfolc van madian.</l>
<l>lees yliom</l>
<l>lees hem</l>
<l>Te dod slaes als eenen man.</l>
<l>Gedoen hiltene ouer .i. man.</l>
<l>Ende seide gaet niet van mi dan.</l>
<l>Eer ic mach weder tote di comen.</l>
<l>Hi heuet een hoekin ghenomen.</l>
<l>Ende soud ende brochte mede brod.</l>
<l>Den inghel hi de spise bod.</l>
<l>Die inghel hiet hem ouereen.</l>
<l>Dat hise leide vp eenen steen.</l>
<l>Ende hi tsop daer vteghieten  soude.</l>
<l>Maer die inghel asse hi woude.</l>
<l>Hadde eene roede na mans wise.</l>
<l>Ende die stac hi an de spise.</l>
<l>Ende vier quam dar vten  stene.</l>
<l>Diet al verbarn grod ende clene.</l>
<l>Mettien ontfoer hi mettervard.</l>
<l>Gedoen die ward vervard.</l>
<l>God riep hi wat sal mijns ghescien.</l>
<l>Dat ic den inghel hebbe ghesien.</l>
<l>Onse here seide veruaerdi niet.</l>
<l>Des nachts ghebod hi hem ende hiet.</l>
<l>Dat hi brake den outaer.</l>
<l>Die sijn vader maecte daer.</l>
<l>Jn baals here des afgods.</l>
<l>Gedoen ontsach hem tghebods.</l>
<l>Ende dede snachts dat hem god ghebod.</l>
<l>Des daghes ward mens gheware al blod.</l>
<l>Ende die liede van der stede.</l>
<l>Seiden ioas die dat dede.</l>
<l>Dinen sone brinc ons vord.</l>
<l>Laten steruen dor dese mord.</l>
<l>Hi sprac wildine berechten al.</l>
<l>Es hi god vreke hem baal.</l>
<l>Dus lietent bliuen ghene man.</l>
<l>Amalec ende madian.</l>
<l>Destruerden 's4ysrahel.</l>
<l>Ende laghen int dal van 's4ysrahel.</l>
<l>Die heleghe gheest quam in gedeone.</l>
<l>Hi ontboet folc van zabulone.</l>
<l>Van manasse van neptalim.</l>
<l>Ende van aser die quamen te him.</l>
<l>Met .xxxij.dusent tien daghen.</l>
<l>lees daervp ghieten</l>
<l>lees iesrahel</l>
<l>Selue quam hi met sinen maghen.</l>
<l>Ende eesscede van onsen here.</l>
<l>Een tekin dor sijn selues eere.</l>
<l>Een vlies leidi vp die herde.</l>
<l>Ende bat gode vor sine warde.</l>
<l>Dat die dau quame in dat vlies.</l>
<l>Ende derde niet ne hadde dies.</l>
<l>Dit dede god dor sine bede.</l>
<l>Ten naesten daghe dedi mede.</l>
<l>Des daus dervte wel eene scelle.</l>
<l>Echt so bad die deghen snelle.</l>
<l>Des anders nachts dat doe de vacht.</l>
<l>Droeghe bleue bi der gods cracht.</l>
<l>Ende die herde bedouwen soude.</l>
<l>So mochtsi vechten alse die boude.</l>
<l>Dit dede god dor hem openbare.</l>
<l>Dat hi des segghen  seker ware.</l>
<l>DAt vlies dat sachte es ende wit.</l>
<l>Es die lechame ombesmit.</l>
<l>Van der reinre maghet marien.</l>
<l>Die alle tonghen benedien.</l>
<l>Die dau die vallet hemelike.</l>
<l>Vp die herde van hemelrike.</l>
<l>Also dedi in dat vlies.</l>
<l>Dats ihesus sijt seker dies.</l>
<l>Die hemelike in hare quam.</l>
<l>Ende hare gaf ende niet ne nam.</l>
<l>Met  suuerhede danse hadde eer.</l>
<l>Ende helechdse emmermeer.</l>
<l>GEdeon porredde metter scare.</l>
<l>Mar god seide al openbare.</l>
<l>Du heues te vele volx metti.</l>
<l>Sine sullen niet segghen dat bi mi.</l>
<l>Dese dinc aldus ghesciede.</l>
<l>Roep openbare onder die liede.</l>
<l>Wieso int herre es veruaert.</l>
<l>Hi kere ende ga thuvs waert.</l>
<l>Om dit word ontkerden dan.</l>
<l>.xxij.dusentech man.</l>
<l>Doe bleuer hem .x.dusent mede.</l>
<l>Echt seide god daer ter stede.</l>
<l>Noch es vele volx met di.</l>
<l>Leedse te watre ende hor na mi.</l>
<l>lees seghen</l>
<l>lees mer</l>
<l>Diet water lapen alse die hond.</l>
<l>Of metter hand werpen in den mond.</l>
<l>Hout die metti si sijn coene.</l>
<l>Dit was ghedaen van gedeoene.</l>
<l>Ende hem bleuen .ccc. man.</l>
<l>God seide nv hout di hieran.</l>
<l>Met desen salic in dijn strec.</l>
<l>Madian gheuen ende amalech.</l>
<l>Dit volc nam hi ende spise te sinen.</l>
<l>Ende ghinc henen met bosinen.</l>
<l>Ten stride waerd met sire cracht.</l>
<l>God seide hem ter seluer nacht.</l>
<l>Ganc in die tenten van madian.</l>
<l>Dv entijn sone pharaan.</l>
<l>Ende hore dat die viande spreken.</l>
<l>Therte dat di nv dinct breken.</l>
<l>Van vresen sal verbouden dan.</l>
<l>Gedeon horde eenen man.</l>
<l>Jn den tenten sinen ghesellen.</l>
<l>Dar hi stond sinen droem tellen.</l>
<l>Hi seide mi dochte dat ic sach.</l>
<l>Een gherstijn coekelin daert lach.</l>
<l>Jn die asschen ent niemen eten mochte.</l>
<l>Dat onse tente ondersochte.</l>
<l>Ende quam ten tabernacle toe.</l>
<l>Dat viel al ter herden doe.</l>
<l>Dander spelden daer sijt horen.</l>
<l>Gherste dats een onwert coren.</l>
<l>Ende onwerd volc es 's4ysrahel.</l>
<l>Gedeons gheslacht alsowel.</l>
<l>Es in 's4ysrahel onwerd.</l>
<l>Dit bediet gedeons suerd.</l>
<l>God heuet al tfolc van madian.</l>
<l>Jn sine hand ghegeuen dan.</l>
<l>Dit horde gedeon ende neech gode.</l>
<l>Ende was te sinen weder bode.</l>
<l>Gawi seit hi god heuet ghegeuen.</l>
<l>Ons allen die in de tenten leuen.</l>
<l>Jn drien scardise tehand.</l>
<l>Ende gaf in die rechter hand.</l>
<l>Bosinen ende el negheen suerd.</l>
<l>De luchter hand die was beward.</l>
<l>Met laghelen ende daerin lecht.</l>
<l>Hord hier wonderlic gheuecht.</l>
<l>Gedeon sprac doet alle met mi.</l>
<l>Te middernachte ghinghen si.</l>
<l>Te drien steden int ghetelt.</l>
<l>Die laghele braken si met ghewelt.</l>
<l>Doe bleef hem in die hand dat licht.</l>
<l>Daertoe bliesen si lude echt.</l>
<l>Si riepen ons heren suerd.</l>
<l>Ende gedeon doe wart veruard.</l>
<l>Dat volc ende scoet vp met ghenende.</l>
<l>Niemen ne was die andren kende.</l>
<l>Ende menech sloeghre andren doet.</l>
<l>Doe vlo eene scare grod.</l>
<l>Mar daer ghemoeten hem.</l>
<l>Van manasse van neptalim.</l>
<l>Van asor  die waren ghekert.</l>
<l>Dar ward madian onteert.</l>
<l>Oec ghemoetetse effra's4yms gheslachte.</l>
<l>Ende sloegher meneghen onsachte.</l>
<l>Ende tve coninghe dar si quamen.</l>
<l>Oreb ende zeb hieten si bi namen.</l>
<l>Te gedeone dar hi quam.</l>
<l>Brochten si die houede ende waren gram.</l>
<l>Ende seiden tvi hadstu onwart.</l>
<l>Tonbiedene ons te wighe wart.</l>
<l>So scone andwordi hem allen.</l>
<l>Dat si den nod  lieten vallen.</l>
<l>Gedeon leed die iordane.</l>
<l>Ende volghede met .ccc. ane.</l>
<l>Dochdat si quamen te socod.</l>
<l>Aldar bat hi brod dor god.</l>
<l>Andres ne mochti niet volghen na.</l>
<l>Zebee. ende salmana.</l>
<l>Die voren waren met haren scaren.</l>
<l>Ende sijn volc was mede  tewaren.</l>
<l>Mar bi  bespottene alse lieden fel.</l>
<l>Also dede tfolc van sanuel.</l>
<l>Mar salmana ende zebee.</l>
<l>Metten haren dese tvee.</l>
<l>Laghen tesamen in een dal.</l>
<l>Ende waenden sijn ontghangen al.</l>
<l>Met hem .xv.dusentech man.</l>
<l>Dus hadden sire verloren  dan.</l>
<l>lees aser</l>
<l>lees moed</l>
<l>lees moede</l>
<l>lees si</l>
<l>lees fanuel</l>
<l>.C.ende.xx.dusent mede.</l>
<l>Gedeon quam dar ter stede.</l>
<l>Ende al therre ward ondaen.</l>
<l>Ende die tve coninghe gheuaen.</l>
<l>Teerstdat hi te socod quam.</l>
<l>.lxxvij. hi daer nam.</l>
<l>Der bester ende dedse slaen met dornen.</l>
<l>Omdat sine daden vertornen.</l>
<l>Den houet  tor van ranuel.</l>
<l>Veldi ende sloech tfolc alsowel.</l>
<l>Teerstdat hi quam in sijn land.</l>
<l>Vraghedi den coninghen tehand.</l>
<l>Hoe waren die man ghedaen.</l>
<l>Die ghi in tabor daet verslaen.</l>
<l>Si seiden recht na dijn anscijn.</l>
<l>Hi sprac het waren de broedere mijn.</l>
<l>Doe seidi te sinen outsten sone.</l>
<l>Slachse bede dod: die ghene.</l>
<l>Ne dorste. want hi was blod.</l>
<l>Gedeon die sloechse te dod.</l>
<l>Doe seiden die van 's4ysrahel.</l>
<l>Wes onse here du bes werdech wel.</l>
<l>Mar hi sprac in doe des niet.</l>
<l>Doet mi een dinc of ghijt ghebiet.</l>
<l>Gheuet mi die guldine oringhe.</l>
<l>Van den roue sonderlinghe.</l>
<l>Daraf maecti seidmen vorwaer.</l>
<l>Jn effra sine pord aldaer.</l>
<l>Outaer ende tabernacle mede.</l>
<l>Dar hi suarlike ane mesdede.</l>
<l>Ende na  arons ghewaede cleder.</l>
<l>Des haddene god vele te leder.</l>
<l>Want men moester niewer doe.</l>
<l>Sacrificeren doen. dan in silo.</l>
<l>Dar gods tabernacle was.</l>
<l>Gedeon hadde alse ict las.</l>
<l>.lxx. kinder bi sinen wiuen.</l>
<l>Ende een bastard die ontliuen.</l>
<l>Sident sine broedre dede.</l>
<l>Alse ghi sult horen hier ter stede.</l>
<l>.xl. iaer was gedeon here.</l>
<l>Die wile stont tland in sine here.</l>
<l>boven houet interlineair hoghen hand 4de kwart 13de eeuw</l>
<l>lees fanuel</l>
<l>lees nam</l>
<l>T's4yren dat men surs hiet siden.</l>
<l>Was ghemaect in gedeons tiden.</l>
<l>Jn dien tiden was dedalus.</l>
<l>Dar wi of lesen aldus.</l>
<l>Dat hi maecte van metale.</l>
<l>Vogle ende dedse vlieghen wale.</l>
<l>Met eere sonderlike saken.</l>
<l>Hi was die eerst oec leerde maken.</l>
<l>Beelden met verscedenen voeten.</l>
<l>So stille so ontvlo hi den onsoeten.</l>
<l>Minose: dat sulc seide die loech.</l>
<l>Dat hi met vreden  ontvloech.</l>
<l>Van manasse was hi gheboren.</l>
<l>Gedeon alse wijt horen.</l>
<l>Doe gedeon was verstoruen.</l>
<l>Die van 's4ysrahel verworuen.</l>
<l>Die gramscap gods. want binaal.</l>
<l>Anebeden si al.</l>
<l>Oec ne dede niemen ghinder.</l>
<l>Dueghet an gedeons kinder.</l>
<l>[Abimelech] [ghinc] [sijn] [bastard.]</l>
<l>[Harde] [saen] [te] [sichem] [ward.]</l>
<l>[Danen] [sine] [moeder] [was] [gheboren.]</l>
<l>[Doe] [seidi] [wildi] [mi] [horen.]</l>
<l>[V] [maech] [wetic] [wel] [dat] [ic] [bem.]</l>
<l>[Secht] [den] [lieden] [van] [sichem.]</l>
<l>[Wederso] [beter] [v] [es] [een] [here.]</l>
<l>[So] [v] [si] [.lxx.] [dvinghen] [sere.]</l>
<l>[Die] [alle] [sijn] [gedeons] [kinder.]</l>
<l>Al  beghilsise  ghinder.</l>
<l>Dat si hem suoeren vp baal.</l>
<l>Hulde die van sichem al.</l>
<l>Ende gauen vten monstre miede.</l>
<l>Darmede hurdi arme liede.</l>
<l>Ende sloech alle sine broedre dod.</l>
<l>Sonderdatter een ontscoet.</l>
<l>Die was gheheten ioathan.</l>
<l>Die van sichem alle die man.</l>
<l>Maecten coninc in hare stad.</l>
<l>Maer ouerwaer verstaet wel dad.</l>
<l>lees vedren</l>
<l>lees bina al</l>
<l>lees baal</l>
<l>de verzen 7683-7691 ontbreken</l>
<l>lees also</l>
<l>lees beghildise</l>
<l>Want sijn rike was so  clene.</l>
<l>Telmene metten rechters ghemene.</l>
<l>Do ioathan dat hadde verstaen.</l>
<l>Verweet hi die van sichem saen.</l>
<l>Dat si alle gedeons kinder.</l>
<l>Dod hadden meere ende minder.</l>
<l>Ende here ghemaect sinen bastard.</l>
<l>Dadi dat ghi sculdech ward.</l>
<l>So ghescie v goet ende recht.</l>
<l>Ende sidie mesdaden  echt.</l>
<l>God moet vp v vreken also.</l>
<l>Met desen worde hi ontflo.</l>
<l>Abimelec was here iij. iaer.</l>
<l>Mar die van sichem daernaer.</l>
<l>Die staken daerna vter stede.</l>
<l>Wantdat hi roef vp hem dede.</l>
<l>Doe quamer een ende hiet gaal.</l>
<l>Ende sprac wilsi hem dienen al.</l>
<l>Hi wilde abimelech verslaen.</l>
<l>Doet abimelech hadde verstaen.</l>
<l>Quam hi met laghen vor die stede.</l>
<l>Ende gaal quam vte met volke mede.</l>
<l>Mar abimelech verwan.</l>
<l>Ende hi belach sichem nochtan.</l>
<l>Ende wanse ende sloech de liede te dod.</l>
<l>Oec brac hijt clene ende grod.</l>
<l>Ende zieu al met zoute de pord.</l>
<l>Doe vlo tfolc wederendevord.</l>
<l>Jn baals kerke dar dode hise oec.</l>
<l>Bede in den viere ende in den roec.</l>
<l>Dusent man verlorre tlijf.</l>
<l>Sonder kinder ende wijf.</l>
<l>Die men niet ne tellede ghinder.</l>
<l>Dus wrac god gedeons kinder.</l>
<l>Abimelech belach tebes.</l>
<l>Mar dat in die middel des.</l>
<l>Een vast tor stont dar si in vloen.</l>
<l>Sine hadden anders wat weten doen.</l>
<l>Doe stac hi an den torre brant.</l>
<l>Mar een wijf warp altehant.</l>
<l>Een stic van eenen molestene.</l>
<l>Vp sijn houet dat niet was cleene.</l>
<l>Dat hem die hersine scurden ontve.</l>
<l>lees mesdadech</l>
<l>Doe hem de dod dede so wee.</l>
<l>Riep hi eenen sinen seriant.</l>
<l>Slach mi seluen dod tehand.</l>
<l>Dat men niet ne tie den wiue.</l>
<l>Dat soe mi rouede van den liue.</l>
<l>Doe sloechen sijn seriant te dod.</l>
<l>Dit was eene plaghe grod.</l>
<l>NA abimelech so was.</l>
<l>Tola rechter als ict las.</l>
<l>Hi berechte .xxiii. iaer.</l>
<l>Tland in vreden dat es waer.</l>
<l>Van 's4ysachar was hi gheboren.</l>
<l>Hi starf alse dandre hiertevoren.</l>
<l>Jn sire tijt ghelouet mi des.</l>
<l>Verwan die deghen hercules.</l>
<l>Anteusen den deghen coene.</l>
<l>Delafiten  ende centauroene.</l>
<l>Vochten in dien tiden mede.</l>
<l>Jn troien staet die wonderlichede.</l>
<l>An dietsch ghescreuen hare strijt.</l>
<l>Die wille hi vint daer lesens tijt.</l>
<l>Tien tiden ward troien verloren.</l>
<l>Van hercules den deghen vercoren.</l>
<l>Wart versleghen laomedon.</l>
<l>Jn dien strijt was telamon.</l>
<l>Ende priamus die maketse weder.</l>
<l>Dar se was ghevallen neder.</l>
<l>Ende droech  crone doe in die stede.</l>
<l>Teseus verwan doe mede.</l>
<l>Minotauron ende maecte rene.</l>
<l>Van eghindome die van athene.</l>
<l>DOe tola dod was. was dernaer.</l>
<l>Rechter iair .xxii. iaer.</l>
<l>Van manasse was hi gheboren.</l>
<l>.xxx. sonen haddi vercoren.</l>
<l>Ende maketse princhen van .xxx. steden.</l>
<l>Daernaer so starf hi in vreden.</l>
<l>TJen tiden rouede van athenen.</l>
<l>Teseus der sconre helenen.</l>
<l>Mar castor ende pollux sijn broeder.</l>
<l>Namen in wraken sire moeder.</l>
<l>Ende wisselse om die suster doe.</l>
<l>Doe ontvoer van tiren dido.</l>
<l>lees De lafiten</l>
<l>Jn affriken aldaer soe dede.</l>
<l>Maken cartago die stede.</l>
<l>Carmentis want  tien tiden mede.</l>
<l>Latijnsce lettren na harre zede.</l>
<l>HJernaer liet tfolc van 's4ysrahel</l>
<l>Gode die hem halp dicken wel.</l>
<l>Ende dienen  den afgoden.</l>
<l>Des lietse god commen in noden.</l>
<l>Die van hamon ende van ph's4yliste.</l>
<l>Daden hem .viij. iaer wee.</l>
<l>Die saten ouer die iordane.</l>
<l>Oec so reden si hem ane.</l>
<l>Die van iudas ende van beniamin.</l>
<l>Ende oec die van effra's4ym.</l>
<l>Echt riepen si an onsen here.</l>
<l>Mar hi andworde hem suarlike seere.</l>
<l>Ende hietse ten goden gaen.</l>
<l>Dien si waren onderdaen.</l>
<l>Doe daden si haren gode  scande.</l>
<l>Ende worpense alle vten lande.</l>
<l>Om dese dinc dedem god wel.</l>
<l>Doe quamen die van 's4ysrahel.</l>
<l>Alle tesamen in masfrad.</l>
<l>Hare viande waren in galaad.</l>
<l>Tien tiden was een bastart.</l>
<l>Hiet iepte stoud ende onveruard.</l>
<l>Versteken van sinen gheslachte.</l>
<l>Omdat men sire moeder achte.</l>
<l>Ouer een ghemeen wijf.</l>
<l>Doe rumedi tland als een ca's4ytijf.</l>
<l>Mar hi was sterc harde sere.</l>
<l>Doe ward hi armer liede here.</l>
<l>Ende ward rouere vp viande.</l>
<l>Nv quamen die van sinen lande.</l>
<l>Ende seiden wes ons here iepte.</l>
<l>Jeghen amon ende filiste.</l>
<l>Hi andworde ghi sijt die ghene.</l>
<l>Die mi als een quaets wijfs sone.</l>
<l>Heft verdreuen vten lande.</l>
<l>Ende hebt  mi ghedaen grote scande.</l>
<l>Si seiden alle waren wi verbolghen.</l>
<l>lees vant</l>
<l>lees dienden</l>
<l>lees goden</l>
<l>lees masfad</l>
<l>Wi willen di alst recht es volghen.</l>
<l>Jepte sprac nv suerd mi dat.</l>
<l>Doe suoeren sijt hem in masfat.</l>
<l>Aldaer omoedechdi  hem sere.</l>
<l>Ende daer ontfincsine ouer here.</l>
<l>Sine boden quamen tehand.</l>
<l>Ten coninc van amon die tland.</l>
<l>Hem rumen hiet sonder fel.</l>
<l>Doe seidi tfolc van 's4ysrahel.</l>
<l>Nam mi mijn land dat es binaer.</l>
<l>Leden nv .ccc. iaer.</l>
<l>Ende nv ebbic weder ontfaen.</l>
<l>Jepte sprac dat was ghedaen.</l>
<l>Ende ghewonnen metten suerde.</l>
<l>Die coninc ne wilde sire verde.</l>
<l>Niet varen dor sijn bidden echt.</l>
<l>Doe sprac iepte god scede recht.</l>
<l>Van der dinc die men hier eest.</l>
<l>Doe quam in hem die heleghe gheest.</l>
<l>Dar dedi gode sijn belof.</l>
<l>Gaue hem god zeghe derof.</l>
<l>Ende hi hare moghenteit bename.</l>
<l>Watso hem teghemoete quame.</l>
<l>Van sinen huvs alsi ten kere.</l>
<l>Quame van der groter eere.</l>
<l>Dat soudi slaen ende offren gode.</l>
<l>Doe maecti so vele dode.</l>
<l>Onder die van amon weet dat wel.</l>
<l>Dat pais hadde tfolc van 's4ysrahel.</l>
<l>Ende alsi thuvs kerde dernaer.</l>
<l>Quam sine enighe dochter daer.</l>
<l>Die sere blide was derof.</l>
<l>Doe seidi hare dit belof.</l>
<l>Mar die dochter die was blide.</l>
<l>Want hi den zeghe  in den stride.</l>
<l>Ende seide vader doe dijn belof.</l>
<l>Mar allene ghef mi orlof.</l>
<l>Dat ic mijn maghedom bewene.</l>
<l>Ende mine ghellintien  ghemene.</l>
<l>Tve maenden vor mine dod.</l>
<l>Doe gaf hijs hare orlof al blod.</l>
<l>Ende daerna dedi sijn belof.</l>
<l>lees omoedechdi aaneen</l>
<l>voor of na den zeghe ontbreekt hadde</l>
<l>lees ghesellinnen</l>
<l>Sulc helech man prijsden derof.</l>
<l>Ende seide dat was gods raet.</l>
<l>Mar iosephus die sceltene quaet.</l>
<l>DOe quamen die van effraim.</l>
<l>Ende wilden al verbernen hem.</l>
<l>Want hise te wighe niet omboet.</l>
<l>Mar hi gaderde een her grod.</l>
<l>Jeghen hem ende sloeghen hem of dan.</l>
<l>.xlii.dusent man.</l>
<l>.vii. iaer so was hi here.</l>
<l>Ende doe hi starf met groter eere.</l>
<l>Was hi begrauen seidmen mi.</l>
<l>Jn sine stad hiet sabeti.</l>
<l>IN sire tijt was hercules.</l>
<l>Dien so sere vernoiede des.</l>
<l>Dat hi ghenesen niet ne mochte.</l>
<l>Dat hi een grod vier doe wrochte.</l>
<l>Ende verbernede hem derin.</l>
<l>Also wreed was hem die sin.</l>
<l>NA iepte so was .vij. iaer.</l>
<l>Rechtre esebon dats waer.</l>
<l>Doe was agamemnon here.</l>
<l>Jn mcine  met groter eere.</l>
<l>Ende menelaus die droech crone.</l>
<l>Jn die stad te lacedomone.</l>
<l>NA esebon was iudas gheslachte.</l>
<l>So was rechtre met machte.</l>
<l>.x. iaer ende hiet abilon.</l>
<l>Van den gheslachte van zabulon.</l>
<l>IN sinen tiden nam helenen.</l>
<l>Paris die meneghen dede wenen.</l>
<l>Die wille weten hoet verghinc.</l>
<l>Van mi vint hi ghedict die dinc.</l>
<l>Abilon starf ende na him.</l>
<l>Quam een rechtre van effraim.</l>
<l>Abdon hiet hi weet vorwaer.</l>
<l>Ende hi was rechtre .viii. iaer.</l>
<l>Jn sinen derden iare was.</l>
<l>Troien verloren als ict las.</l>
<l>Dat ic hiervoren in dietsch dichte.</l>
<l>Hoe ment verloes ende hoe ment stichte.</l>
<l>Dese .iij. rechters waren in vreden.</l>
<l>Omdat si niet goeds ne deden.</l>
<l>eerste beentje van m verbeterd uit e, lees micine</l>
<l>So es te min van hem ghescreuen.</l>
<l>Tfolc was goet oec in hare leuen.</l>
<l>NA abdon so was .xl. iaer.</l>
<l>'s4Ysrahel in banden suaer.</l>
<l>Ende eighin derre van filiste.</l>
<l>Om hare afgode ende niewer omme me.</l>
<l>Jn dien tiden als ict las.</l>
<l>Wan italien eneas.</l>
<l>Metten troienen die ontfloen.</l>
<l>Doe si troien saghen ondoen.</l>
<l>Hi brochte met hem sinen sone.</l>
<l>Ascamus  so hiet die ghene.</l>
<l>Creusa so hiet die moeder.</l>
<l>Hector dat was hare broeder.</l>
<l>Jn italien alse wijt lesen.</l>
<l>Hadden coninghe ghewesen.</l>
<l>Darvoren janus. saturnus.</l>
<l>Picus. faimus.  latinus.</l>
<l>Omtrent .C't!. iaer.</l>
<l>Adsi heren ghewesen daer.</l>
<l>IN dien tiden was een man.</l>
<l>Gheboren van den gheslachte dan.</l>
<l>Manue was sine name.</l>
<l>Sijn wijf was scone ende bequame.</l>
<l>Ende sonder kint dat lesic mede.</l>
<l>Daer dede so omme meneghe bede.</l>
<l>Doe quam die inghel hare tevoren.</l>
<l>Ende seide hare soude sijn gheboren.</l>
<l>Een sone ende soe haer hilde rene.</l>
<l>Sijn leuen soude niet sijn ghemene.</l>
<l>Mar die inghel sprac aldus.</l>
<l>Hi sal sijn nazareus.</l>
<l>Dat  helech ende bloiende mede.</l>
<l>So was des nazareus zede.</l>
<l>Jn doude wet dat hi sijn haer.</l>
<l>Niet ne scoer weet vorwaer.</l>
<l>No ne dranc neghenen wijn.</l>
<l>Dusdaen sprac dinghel sal hi sijn.</l>
<l>Ende hi sal verlossen 's4ysrahel.</l>
<l>Twijf seid haren manne wel.</l>
<l>Ende seide hoe scone dat hi ware.</l>
<l>Die hare brochte sulke mare.</l>
<l>Hi was wantrouwel ende hi droeuede sere.</l>
<l>lees ascanius</l>
<l>lees faunus</l>
<l>lees dats (red.)</l>
<l>Mar tvijf sprac bidden wi onsen here.</l>
<l>Dat hine ons sende anderwarf.</l>
<l>Ende segghe ons al dat ons bedarf.</l>
<l>Doe seide die inghel te manue.</l>
<l>Alse ten wiue no min no me.</l>
<l>Manue haelde vleesch ende brod.</l>
<l>Ende waende dat hi hadde etens nod.</l>
<l>Dinghel sprac ic ne ete niet.</l>
<l>Mar offert gode diet al ghebiet.</l>
<l>Vp eenen steen leidi die spise.</l>
<l>Ende barnt na die juetsce wise.</l>
<l>Die inghel voer vpwart sciere.</l>
<l>Jn die vlamme van den viere.</l>
<l>Die man waende steruen van dien.</l>
<l>Dat hi den inghel hadde ghesien.</l>
<l>Mar twijf trostene van vare.</l>
<l>So ghenas een kins dernare.</l>
<l>Dat samson gheheten ward.</l>
<l>Het wies sere mettervard.</l>
<l>Doe gheuielt dat hi derna.</l>
<l>Varende quam in tamnata.</l>
<l>Jn den filisteuscen landen.</l>
<l>Dar sach hi eene maghet tehanden.</l>
<l>Die hi verminnede ende seide.</l>
<l>Dit vader ende moeder beide.</l>
<l>Dat sise hem te wiue namen.</l>
<l>Het was hem leet nochtanne si quamen.</l>
<l>Dar omme die sekeringhe.</l>
<l>Samson ghinc mede omme die dinghe.</l>
<l>Eens leewen hi gheware ward.</l>
<l>Bi der stad in eenen wijngard.</l>
<l>Die heleghe gheest veruullede tehand.</l>
<l>Hine adde niet in sine hand.</l>
<l>Den liebart scurdi dar hi quam.</l>
<l>Ghelijcalse ware een lam.</l>
<l>Dit ne wiste moeder ofte vader.</l>
<l>Want hi sueghes altegader.</l>
<l>Dat wijf dedi ondertrouwe.</l>
<l>Sident quam dat hi de vrouwe.</l>
<l>Nemen soude na de lans zede.</l>
<l>Ende hi ghinc besien ter stede.</l>
<l>Dar hi liet den doden lioen.</l>
<l>Dar vant hi een vremde doen.</l>
<l>Jn des leuwen  mond broeden bien.</l>
<l>De raten nam hi vd mettien.</l>
<l>Ende gaues der moeder enten vader.</l>
<l>Ende si ateraf allegader.</l>
<l>Sire brud gaf hies oec derna.</l>
<l>Die porters van tamnata.</l>
<l>Die dar waren ter brudlocht.</l>
<l>Hadden van samsoene vrucht.</l>
<l>Ende gauen hem dor sine cracht.</l>
<l>.xxx. ghesellen dach ende nacht.</l>
<l>Die met hem alse vriende spraken.</l>
<l>Mar hem te wachtene waren de saken.</l>
<l>Of hi ter feesten worde blide.</l>
<l>Dat hi hem niet ne dade met stride.</l>
<l>Doe seide samson hord ghesellen.</l>
<l>Jc sal v een rachel tellen.</l>
<l>Eist dat ghijt binnen .vii. daghen.</l>
<l>Ontbind ic sal v gheuen draghen.</l>
<l>.xxx. rocke ende faelgen dertoe.</l>
<l>Eist dat uwer gheen ne doe.</l>
<l>Ghi sult mi tselue gheuen dan.</l>
<l>Dat si seidsi nu sprect an.</l>
<l>Samson sprac na sire lands wise.</l>
<l>Vten etende quam spise.</l>
<l>Ende soetede quam vten starken.</l>
<l>Drie daghe ghinghen sirevp merken.</l>
<l>Ende sine mochtens ontbinden niet.</l>
<l>Ter brud gaen si alst niet ne diet.</l>
<l>Ende seiden smeec an dinen man.</l>
<l>Ende laet di dit ontbinden dan.</l>
<l>Of wi sullen di allegader.</l>
<l>Verbernen ende thuvs dijns vader.</l>
<l>So weende vp samsoene ende bad bede.</l>
<l>Du haets mi ende dor mine lede.</l>
<l>Ne wiltv nv  dit segghen niet.</l>
<l>Doch dede so hem sulc verdriet.</l>
<l>Dat hijt hare des seuensdaghes ontband.</l>
<l>Ende soe seit vord altehand.</l>
<l>Ende eer die sonne onderghinc.</l>
<l>Seidsi samsoene dese dinc.</l>
<l>Wats soeter dan honech si.</l>
<l>Ende wat es sterker derbi.</l>
<l>Dan de liebard. doe sprac samson.</l>
<l>lees mi</l>
<l>Wats  boser dan des wiues doen.</l>
<l>Haddi niet met mire coe.</l>
<l>Gheert ghi ne warter niet comen toe.</l>
<l>Dat ghi mijn rachel hadt ghewonnen.</l>
<l>Doe quam in hem ten seluen stonden.</l>
<l>Die heleghe gheest ende hi ghinc tascalon.</l>
<l>Dar sloech .xxx. man samson.</l>
<l>Ende gaf den ghenen hare cleder.</l>
<l>Hieromme haddi twijf te leder.</l>
<l>Ende voer ten vader weder gram.</l>
<l>Mettien twijf enen andren man nam.</l>
<l>Eenen van den .xxx. ghesellen</l>
<l>[Die] [sij] [voer] [heen] [bij] [hem] [deen] [stellen]</l>
<l>[Het] [sonnen] [radt] [begonst] [te] [naecken]</l>
<l>[TDruchtbaerich] [teecken] [vande] [maeght,]</l>
<l>[En] [samson] [om] [de] [vreucht] [te] [smaecken]</l>
<l>[Waernaer] [sijn] [hert] [lanck] [had] [geiaeght]</l>
<l>[Met] [eenen] [bock] [is] [thuijs] [gecomen]</l>
<l>[Om] [naer] [gewoont] [te] [sien] [sijn] [vrouw,]</l>
<l>[Daer] [hem] [den] [inganck] [wird] [benomen]</l>
<l>[Noch] [haeren] [vaer] [gedooghen] [wouw]</l>
<l>[Dat] [hij] [haer] [soude] [sien] [oft] [spreken,]</l>
<l>[Want,] [seijde] [hij,] [ick] [had't"] [gemeent]</l>
<l>[Dat] [ghij] [van] [haer] [waert] [afgeweken]</l>
<l>[En] [dat] [v] [hert] [was] [gans] [versteent,]</l>
<l>[Daerom] [soo] [heb] [ick] [haer] [gegeuen]</l>
<l>[Aen] [eenen] [vwen] [goeden] [vrindt,]</l>
<l>[Dan] [euenwel] [heeft] [noch] [int] [leuen]</l>
<l>[Een] [iongher] [suster] [weert] [bemint]</l>
<l>[Ghij] [sult] [niet] [aenden] [keus] [verliesen]</l>
<l>[Want] [sij] [veel] [schoonder] [is] [als] [d't"v]</l>
<l>[Tot] [vrouw] [cont] [ghij] [die] [nu] [verkiesen]</l>
<l>[Waeropp't"antwoorden,] [ick] [sien] [nu]</l>
<l>[Dat] [nu] [voortaen] [niet] [is] [misdane]</l>
<l>[De] [philistijns] [wat] [datmen] [doet]</l>
<l>[Daerom] [sal] [ick] [van] [nu] [voorthaene]</l>
<l>[Hun] [quaetdoen] [ende] [geensins] [goet]</l>
<l>[Hierom] [vertrock] [hem] [naer] [de] [bosschen]</l>
<l>[Om] [hun] [te] [rocken] [t't"grootste] [quaet]</l>
<l>[En] [vonck] [aldaer] [drijhondert] [vosschen]</l>
<l>[dit] [vers] [is] [onderaan] [fol.] [49v] [toegevoegd] [door] [een] [17e-eeuwse] [hand]</l>
<l>[dit] [ingeschoven] [folio] [50,] [beschreven] [door] [dezelfde] [17e-eeuwse] [hand,] [is] [vastgelijmd] [op] [de] [plaats] [van] [het] [weggesneden] [oorspronkelijke] [folio] [50]</l>
<l>[Die] [hij] [gonck] [kop't"len] [metter] [daet]</l>
<l>[Heeft] [fackels] [tusschen] [beijd't"] [gebonden]</l>
<l>[Die] [hij] [gesteken] [heeft] [in] [brant]</l>
<l>[En] [soo] [die] [altesaem] [gesonden]</l>
<l>[Door] [gans] [het] [philistijnsche] [landt;]</l>
<l>[Waer] [door] [verbranden] [al] [hun] [coren]</l>
<l>[Dat] [meestendeel] [in] [hoopen] [stont]</l>
<l>[D't"olijff] [en] [druijuen] [naux] [geboren]</l>
<l>[Dit] [altemael] [den] [brant] [verslont]</l>
<l>[Waer] [van] [de] [reen] [de] [philistijnen]</l>
<l>[En] [hadden] [niet] [soo] [haest] [verstaen]</l>
<l>[Oft] [vrouw] [en] [va't"er] [moest] [daer] [verschijnen.]</l>
<l>[En] [tsaem] [oock] [door] [den] [brant] [vergaen]</l>
<l>[Gonck] [enen] [hun] [meer] [plaegen] [rocken]</l>
<l>[Waer] [door] [de] [vrees] [hun] [soo] [beuonck]</l>
<l>[Dat] [sij] [hun] [braeijen] [innetrocken]</l>
<l>[En] [doen] [vandaer] [naer] [etham] [gonck,]</l>
<l>[En] [dese] [steenrots] [hij] [bewoonden]</l>
<l>[De] [philistijns] [doen] [met] [hun] [macht]</l>
<l>[Jnt] [landt] [van] [iuda] [hun] [verthoonden]</l>
<l>[Waer] [dat] [sij] [wirden] [omgebracht,]</l>
<l>[En] [om] [dat] [sij] [voor] [tmeest] [daer] [bleuen]</l>
<l>[Wird] [lechi] [dese] [plaets] [genaempt,]</l>
<l>[Dan] [die] [van] [iuda] [sonder] [neuen,]</l>
<l>[Hun] [vindende] [alsoo] [gepraempt,]</l>
<l>[Sijn] [bijde] [philistijns] [gecomen,]</l>
<l>[Die] [hun] [antwoorden] [op] [hun] [vraech]</l>
<l>[Om] [dat] [wij] [hebben] [voorgenomen]</l>
<l>[Door] [cracht] [oft] [door] [bedeckte] [laegh]</l>
<l>[Den] [snooden] [samson] [te] [doen] [binden]</l>
<l>[Die] [gheensins] [ons] [en]</l>
<l>[Om] [dat] [het] [vier] [hem] [souw] [verslinden]</l>
<l>[Als] [hij] [ons] [vruchten] [heeft] [gedaen]</l>
<l>[Waerouer] [sijnder] [vuijtgesonden]</l>
<l>[Drij] [duijsent] [vande] [iodtsche] [wijck]</l>
<l>[Die] [hem] [in] [etha] [hebben] [vonden]</l>
<l>[En] [seijden] [tot] [hem] [algelijck]</l>
<l>[En] [weet] [ghij] [niet] [wat] [ons] [gebieden]</l>
<l>[De] [philistijns?] [waerom] [hebt] [ghij]</l>
<l>[Dees] [scaed] [gedaen] [aen] [dese] [lieden?]</l>
<l>[Hij] [seijd,] [om] [dat] [sijt] [deden] [mij.]</l>
<l>[Opt] [woordt] [dat] [sij] [bij] [eedt] [hem] [geuen]</l>
<l>[Van] [niet] [te] [sijn] [van] [hun] [vermoort]</l>
<l>[Liet] [hem] [vast] [binden,] [daerbeneuen]</l>
<l>[Ded't"] [doen] [een] [saecke] [noijt] [gehoort]</l>
<l>[Sijn] [nieuwe] [banden] [hun] [ontbonden]</l>
<l>[Godts] [cracht] [die] [heeft] [in] [hem] [geurocht]</l>
<l>[Een] [esels] [been] [heeft] [daer] [geuonden,]</l>
<l>[En] [duijsent] [daermed] [omgebrocht.]</l>
<l>[Waerouer] [hij] [hem] [doen] [beroemde]</l>
<l>[En] [dese] [plaets] [daerom] [alleen]</l>
<l>[Van] [doen] [aff] [aen] [met] [reden] [noemde]</l>
<l>[Verheffingh't"] [van] [het] [esels] [been.]</l>
<l>[Van] [dorst] [wird] [hij] [doen] [flauw] [en] [banghe,]</l>
<l>[En] [vreesende] [d't"aenstaende] [doot]</l>
<l>[Hij] [riep] [om] [troost,] [ten] [bleeff] [niet] [langhe]</l>
<l>[Oft] [door] [godt.] [toen] [in] [dijen] [noit,]</l>
<l>[Vuijt] [desels] [hoofttant] [is] [gesproten]</l>
<l>[Een] [waterbeeck] [claer] [ende] [reijn,]</l>
<l>[Die] [hij] [met] [vreuchden] [ouergoten]</l>
<l>[Vernaemde] [te] [sijn] [de] [fontijn]</l>
<l>[Die] [aen] [d't"aenroepers] [is] [gegeuen]</l>
<l>[Gesproten] [vuijt] [des] [esels] [tant,]</l>
<l>[Waernaer] [hij] [heersten] [in] [sijn] [leuen]</l>
<l>[Noch] [twintich] [iaer] [int] [iodtsche] [landt.]</l>
<l>[Daer] [naer] [tot] [gaza] [is] [oock] [comen,]</l>
<l>[Een] [hoer] [daer] [siet] [daerbij] [vernacht]</l>
<l>[Tis] [bij] [de] [philistijns] [vernomen]</l>
<l>[Die] [daerom] [houden] [scerpe] [wacht]</l>
<l>[Om] [hem] [des] [smorgens] [te] [doorsteken]</l>
<l>[Maer] [hij] [eer] [dat] [op] [quam] [den] [dach]</l>
<l>[De] [poorten] [quam] [in] [stucken] [breken]</l>
<l>[Waermede] [dat] [hij] [hebrum] [sach]</l>
<l>[Daernaer] [gonck] [dalilam] [beminnen]</l>
<l>[Die] [door] [gelooft] [wird] [omgecocht,]</l>
<l>[Dees] [wist] [sijn] [hert] [alsoo] [te] [winnen]</l>
<l>[Dat] [sij] [ten] [lest] [hem] [t't"onderbrocht]</l>
<l>[Naer] [dat] [sij] [tweemael] [was] [bedroghen]</l>
<l>[Den] [bast] [gebroken] [als] [een] [vlas]</l>
<l>[Heeft] [haer] [geseijt] [twas] [niet] [gelogen]</l>
<l>[Dat] [in] [sijn] [haer] [sijn] [sterckte] [was,]</l>
<l>[Dwelck] [noijt] [en] [was] [hem] [affgeschoren]</l>
<l>[Om] [t't"onderhouden] [het] [gebodt]</l>
<l>[Als] [sijnde] [een] [van] [mo't"er] [geboren]</l>
<l>[Geeijgent] [aenden] [grooten] [godt.]</l>
<l>[Waerom] [dat] [sij] [tot] [dier] [stonden]</l>
<l>[De] [philistijnen] [weer] [ontboot]</l>
<l>[Die] [met] [het] [gelt] [hun] [strackx] [daer] [vonden.]</l>
<l>[En] [samson] [sliep] [in] [haeren] [schoot]</l>
<l>[Aen] [wijen] [wirden] [affgesneden]</l>
<l>[De] [seuen] [hairen] [van] [sijn] [hooft]</l>
<l>[Waerdoor] [sijn] [cracht] [wird] [neergetreden.]</l>
<l>[En] [van] [sijn] [sterckte] [gans] [berooft]</l>
<l>[Met] [on-eer] [wird] [van] [haer] [gedreuen]</l>
<l>[En] [smaddelijck] [geroepen] [aen]</l>
<l>[De] [philistijns] [staen] [naer] [v] [leuen]</l>
<l>[En] [t't"is] [alsnu] [met] [v] [gedaen.]</l>
<l>[Het] [welck] [dat] [sampson] [ded't"] [ontwaecken]</l>
<l>[En] [docht] [alsdoen] [in] [sijne] [siel]</l>
<l>['t"k] [can] [wederom] [daer] [vuijt] [geraecken]</l>
<l>[Dan] [het] [geual] [wel] [anders] [viel]</l>
<l>[Hij] [wist] [niet] [dat] [den] [heer] [der] [heeren]</l>
<l>[Van] [hem] [alsdoen] [geweken] [was,]</l>
<l>[Cost] [hem] [niet] [rippen] [noch] [omkeeren]</l>
<l>[Noch] [hun] [ontvlieden] [op] [dat] [pas.]</l>
<l>[De] [philistijns] [om] [hun] [te] [vreken,]</l>
<l>[Hem] [hebbende] [in] [hun] [gewelt,]</l>
<l>[Sijn] [ooghen] [hebben] [doen] [vuijtsteken]</l>
<l>[En] [in] [geuangenis] [gestelt]</l>
<l>[Aen] [samson] [thair] [weromme] [wasten.]</l>
<l>[De] [philistijnen] [comen] [tsaem]</l>
<l>[Die] [om] [dat] [sij] [hem] [soo] [verrasten]</l>
<l>[Met] [vte-slach] [eerden] [dagons] [naem,]</l>
<l>[Het] [welck] [dat] [oock] [die] [vande] [wijcken]</l>
<l>[Met] [vreuchden] [deden] [int] [gemeen]</l>
<l>[Aen] [alle] [canten] [lieten] [blijcken]</l>
<l>[Dat] [daerom] [was] [dees] [vreucht] [alleen.]</l>
<l>[En] [om] [gheen] [vreucht] [alsdoen] [te] [helen]</l>
<l>[Den] [blinden] [sampson] [ongeacht]</l>
<l>[Voor] [d't"ouerhooffden] [om] [te] [spelen]</l>
<l>[Wird] [vuijter] [hachten] [voorts] [gebracht.]</l>
<l>[Maer] [soo] [nu] [samson] [niet] [meer] [speelde]</l>
<l>[En] [tusschen] [twee] [pilaeren] [stont]</l>
<l>[Niet] [lanck] [en] [duerde] [daer] [hun] [weelde]</l>
<l>[Maer] [vondt] [terstont] [daer] [eenen] [vondt]</l>
<l>[En] [seijde] [tegens] [die] [hem] [weeghde]</l>
<l>[Leijt] [en] [stelt] [mij] [aen] [een] [pilaer,]</l>
<l>[Waertoe] [den] [leijtsman] [hij] [beweeghde]</l>
<l>[Maer] [soo] [geringh] [was] [niet] [aldaer,]</l>
<l>[Off] [heeft] [alsdoen] [in] [godes] [naemen]</l>
<l>[Soo] [met] [de] [recht't"] [als] [slincke] [handt]</l>
<l>[Twee] [hooftpilaers] [geuat] [te] [saemen]</l>
<l>[En] [riep] [godt] [aen] [om] [onderstant]</l>
<l>[Om] [sijnen] [vijant] [te] [bederuen]</l>
<l>[Die] [hem] [berooffden] [vant] [gesicht]</l>
<l>[Was] [oock] [bereij] [met] [hen] [te] [steruen]</l>
<l>[En] [heeft] [alsdoen] [soo] [veel] [verricht]</l>
<l>[Door] [sijne] [nieuw] [gecomen] [crachten]</l>
<l>[Dat] [met] [d't"inuallen] [van] [het] [huijs]</l>
<l>[Hij] [ende] [sij] [te] [saem] [versmachten]</l>
<l>[Gedoluen] [sijnde] [onder] [tgruijs]</l>
<l>Al sonder die ter werscap waren.</l>
<l>Bleuen dod aldaer ter scaren.</l>
<l>Omtrent .iij.dusent wijf ende man.</l>
<l>Diene saghen spelen an.</l>
<l>Sine maghe horic darof.</l>
<l>Groeuene in sijns vaders of.</l>
<l>.xx. iaer berechtijt wel.</l>
<l>Al dat volc van 's4ysrahel.</l>
<l>Hier gaet vd der rechters boec.</l>
<l>Diere nauwe doet in ondersoec.</l>
<l>Hi vinter .xii. rechters in.</l>
<l>Ende iare .ccc. ende  min.</l>
<l>Jn samsons tiden wi lesent dus.</l>
<l>Maecte alban ascanius.</l>
<l>Dander coninc als ict gome.</l>
<l>Dat men darna langhe hiet rome.</l>
<l>Van den latinen ende gheboren.</l>
<l>Van troien alse wijt bescreuen horen.</l>
<l>Creusa die was sijn moeder.</l>
<l>Hector die goede die was hare broeder.</l>
<l>Hier comt eene h's4storie na.</l>
<l>Van eenen hiet micha.</l>
<l>Mar inne vinde ghescreuen niet.</l>
<l>Jn wies tiden het es ghesciet.</l>
<l>Want in dien tiet  sijt seker das.</l>
<l>Dat no coninc no rechter ne was.</l>
<l>No hertoghe in 's4ysrahel.</l>
<l>Dat dese sake gheuel.</l>
<l>Die micha maecte afgode.</l>
<l>Van seluere ieghen gods ghebode.</l>
<l>Ende maecte hem eene camere mede.</l>
<l>An sijn huvs dar hise in dede.</l>
<l>Sinen sone hi rente gaf.</l>
<l>soDat  hire pape was af.</l>
<l>Elc man dede in dien tiden.</l>
<l>lees graf</l>
<l>lees een</l>
<l>de verzen 8221 en 8222 dienen omgewisseld</l>
<l>Dat hi wilde ende liet den tijt lieden.</l>
<l>Want dat land was onberecht.</l>
<l>Micha maecte sinen cnecht.</l>
<l>Sinen sone pape van hem.</l>
<l>Tien tiden was dan  bechleem.</l>
<l>Een ionghelinc van leuis gheslachte.</l>
<l>Die sin auenturen besochte.</l>
<l>Was  hi hem gheneren mochte.</l>
<l>Sodat hi micha versochte.</l>
<l>Sinen maech diene hilt met hem.</l>
<l>Van den gheslachte van effraim.</l>
<l>Doe micha sine dinc hadde verstaen.</l>
<l>Coes hine teenen pape saen.</l>
<l>Want hi van leui was gheboren.</l>
<l>Ende besette hem tevoren.</l>
<l>Cleder ende rente mede.</l>
<l>Tien tiden hadde ghene stede.</l>
<l>Dans gheslachte mar si sochten.</l>
<l>War si hem ghenerren mochten.</l>
<l>Si senden spieres altehand.</l>
<l>Om te vindene eenech land.</l>
<l>Te michase quamen die boden.</l>
<l>Ende saghen van den afgoden.</l>
<l>Hoe het daer ghescepen es.</l>
<l>Daernaer ghinghen si in laces.</l>
<l>Do saghen si tland ende de stede.</l>
<l>Ende tfolc sonder sorghe mede.</l>
<l>Ende dat si niet ne conden striden.</l>
<l>Si keerden weder in corten tiden.</l>
<l>Ende seiden haren broedren toe.</l>
<l>Gawi hets best dat men doe.</l>
<l>Wi sullen winnen altehand.</l>
<l>Sonder pine een edel land.</l>
<l>Dar ghinghen wech .dc. man.</l>
<l>Te michase quamen si an.</l>
<l>Dar si sine afgode namen.</l>
<l>Ende dattertoe borde altesamen.</l>
<l>Micas ne mocht ghewerren niet.</l>
<l>Die pape volghede na dat diet.</l>
<l>Dien daden si mede met hem gaen.</l>
<l>Ende seiden hets di bet ghedaen.</l>
<l>Pape te sine van eenen gheslachte.</l>
<l>lees van</l>
<l>berchleem, waarin r geexpungeerd, lees bethleem</l>
<l>lees war</l>
<l>Dan in een huvs van cleinre machte.</l>
<l>Michase dregheden si van den liue.</l>
<l>Si ghinghen met kindren ende met wiue.</l>
<l>Met beesten met al haren goude.</l>
<l>Ende wonnen lachis sonder houde.</l>
<l>Tfolc sloeghen si al dod.</l>
<l>Ende braken die stede grod.</l>
<l>Bi den berghe libanus.</l>
<l>Maecten si dat segghen si ons.</l>
<l>Eene stad die dan gheheten is.</l>
<l>Die talreesten hiet lachis.</l>
<l>Dar hildsi den afgod micas.</l>
<l>Also langhe alst tabernacle was.</l>
<l>Jn cilo was die afgod daer.</l>
<l>Eenen hiet jonathas dats waer.</l>
<l>Die van mo's4ysesse was comen.</l>
<l>Maecten si papen te haren onvromen.</l>
<l>Ende sine kinder na sine dod.</l>
<l>Toterwilendat god wederbod.</l>
<l>Ende hise alle liet verslaen.</l>
<l>Of verdriuen ofte vaen.</l>
<l>TEenen tiden alsowel.</l>
<l>Doe dat land van 's4ysrahel.</l>
<l>Sonder here was omberecht.</l>
<l>Ghesciede dese h's4ystorie echt.</l>
<l>Een man gheboren van leui.</l>
<l>Woende eenen berghe bi.</l>
<l>Lach int land van effra's4ym.</l>
<l>Hi hadde een wijf met hem.</l>
<l>Ende was van bethleem gheboren.</l>
<l>Die van hem sciet om eenen toren.</l>
<l>Ende voer te haren vader.</l>
<l>Die man voer na doe ward algader.</l>
<l>Versoent ende si souden keren.</l>
<l>Te lande met groter eeren.</l>
<l>Jn gabbaa quam soe met hem.</l>
<l>Dat int land es van beniamin.</l>
<l>Vp der strate hi bliuen soude.</l>
<l>Want hem niemen herberghen ne woude.</l>
<l>Sodat aldaer quam te hem.</l>
<l>Een oud man van effra's4ym.</l>
<l>Die sonder maghe was int land.</l>
<l>Ende ontfincse altehand.</l>
<l>u op rasuur, hand D?, lees goede</l>
<l>u op rasuur, hand D?, lees hoede</l>
<l>Nauonts doe de ghene aten.</l>
<l>Quam tbose volc vp der straten.</l>
<l>Ende seiden ghef ons den vremden man.</l>
<l>Onsen wille mede te doene dan.</l>
<l>Dat was sonde ieghen nature.</l>
<l>Doch leedden si vter dore.</l>
<l>Des gast wijf dar si mede daden.</l>
<l>Haren wille sonder ghenaden.</l>
<l>Ende niet alsemen der redene pliet.</l>
<l>Mar dat nature wederbiet.</l>
<l>Doet dach was lietsise gaen.</l>
<l>Ende soe bleef dod al sonder waen.</l>
<l>Also quam vor des mans  dore.</l>
<l>Here man telt ons die scrifture.</l>
<l>Maecte .xii. sticke van hare.</l>
<l>Ende sendedse al openbare.</l>
<l>Den .xii. gheslachten van 's4ysrahel.</l>
<l>Si seiden dat nie gheuiel.</l>
<l>Sulke mesdat sijntdat si quamen.</l>
<l>Vte eg's4ypten altesamen.</l>
<l>Mettien ghinc si in masfat.</l>
<l>Dat was eene hare hoeststad.</l>
<l>.cccc.dusent tesamen.</l>
<l>Dat dar ghemeenlike quamen.</l>
<l>Ende seiden niemen thuvs ne ga.</l>
<l>Eer ment wrect vp gabaa.</l>
<l>Si senden boden die dus baden.</l>
<l>Gheuet ons die dit quaet daden.</l>
<l>Wi wrekent dat hier es ghesciet.</l>
<l>Si seiden wi ne doen des niet.</l>
<l>Dartoe senden si oec derna.</l>
<l>Jn die stad van gabaa.</l>
<l>Liede die van beniamin.</l>
<l>.xxv.dusent  derin.</l>
<l>Te helpen ieghen den onvrede.</l>
<l>Jn gabaa so waren mede.</l>
<l>.vii.c. man even snel.</l>
<l>Met beeden handen alsowel.</l>
<l>Si consten slingheren alghemene.</l>
<l>Met beden handen so wel met stene.</l>
<l>Dat si gherochten wel een haer.</l>
<l>Nv al therre voer dernaer.</l>
<l>lees hoeftstad.</l>
<l>hiervoor ontbreekt quamen</l>
<l>Ten tabernacle in cilo.</l>
<l>Ende vragheden onsen here doe.</l>
<l>Wie hare prinche soude met him.</l>
<l>Wesen ieghen beniamin.</l>
<l>Ende god seide iudas gheslachte.</l>
<l>Doe ghinghen si vechten met crachte.</l>
<l>Vp gabaa die teersten daghe.</l>
<l>Vp hem daden grote plaghe.</l>
<l>Want si vp hem sloeghen dan.</l>
<l>.xxii.dusent bitender  man.</l>
<l>Des ander daghes verloren si mede.</l>
<l>.xviii.dusent volx vor die stede.</l>
<l>Des derdaghes met eere laghen.</l>
<l>Was tfolc van gabaa al versleghen.</l>
<l>Ende al gherouet van den liue.</l>
<l>Jonc ende oud kinder ende wiue.</l>
<l>Ende verbarnet al die stede.</l>
<l>Jn alt gheslachte ne bleef mede.</l>
<l>Van beniamin neghene stad.</l>
<l>Hare was ghedaen al dat.</l>
<l>SEsse.c. man behilden tleuen.</l>
<l>Van beniamin die serech bleuen.</l>
<l>Ende vier maenden achtereen.</l>
<l>Dreuen harde groten ween.</l>
<l>Tfolc van 's4ysrahel suoer dat.</l>
<l>Jn die stede te masfat.</l>
<l>Dat niemen die van beniamin.</l>
<l>Sijn kint ne ghaue van hem.</l>
<l>Dochdat hem berau die tale.</l>
<l>Dat een gheslachte altemale.</l>
<l>Ghebreken soude van 's4ysrahel.</l>
<l>Doe besocht hise harde wel.</l>
<l>Dat die van iabis galaad.</l>
<l>Hem niet ne holpen ieghen die stad.</l>
<l>Dattfolc sloeghen si grote ende clene.</l>
<l>Sonder .ccc. maghede allene.</l>
<l>Die gauen si dien van beniamin.</l>
<l>Oec gheorloueden si hem.</l>
<l>Hare land weter  te gripene an.</l>
<l>Den andren .cc. man.</l>
<l>Van beniamin die wijfloes waren.</l>
<l>Gauen si orlof vten haren.</l>
<l>Maghede te rouene dus quam weder.</l>
<l>lees weder</l>
<l>Tgheslachte dat was ghevallen neder.</l>
<l>Dus ward ghewroken ende dus sure.</l>
<l>Die dorper sonden ieghen nature.</l>
<l>Der coninghe boec die gaet hier an.</l>
<l>Die jeremias die heleghe man.</l>
<l>Versamede ende selue screef.</l>
<l>Aldaer die geste van samson bleef.</l>
<l>Tellet dese geeste mi.</l>
<l>Dat tien tiden was hel's4y.</l>
<l>Rechter was in 's4ysrahel.</l>
<l>Ende pape was hi alsowel.</l>
<l>Jn sire tijt nv horterna.</l>
<l>Was een man hiet elkana.</l>
<l>Jn ramacha  woendi in die pord.</l>
<l>Diemen in die ewangelie hord.</l>
<l>Ramachia  bi namen nomen.</l>
<l>Hi was van leui oec comen.</l>
<l>Leui wan caath ende hi dernaer.</l>
<l>Wan isuar die was dats waer.</l>
<l>Aarons oem ende mo's4yses.</l>
<l>Dus moghedi wel merken des.</l>
<l>Dat hi van aaron  niet ne quam.</l>
<l>Dar dese  wet de pape of man.</l>
<l>De neghentiende van leui.</l>
<l>Was elkana ghelouets mi.</l>
<l>Hi hadde een scoen wijf hiet anna.</l>
<l>An hare so wan elkana.</l>
<l>Een kind dat hiet twijf samuel.</l>
<l>Omdat onse here wel.</l>
<l>Hare bede hadde ghedaen.</l>
<l>Heuet  de name ontfaen.</l>
<l>Ende doe dat kint ghespaent was.</l>
<l>Dancte anna gode das.</l>
<l>Ende dede tkint in cilo draghen.</l>
<l>hel's4y de pape was oud van daghen.</l>
<l>Ende hem diende samuel.</l>
<l>Die ionghelinc scone ende wel.</l>
<l>Van hem sprect iosephus vorwaer.</l>
<l>Dat doe hi hadde .xii. iaer.</l>
<l>Dat hi profiterde doe.</l>
<l>Samuel ende dat was vroe.</l>
<l>lees ramatha</l>
<l>lees Aramathia</l>
<l>lees nam</l>
<l>hel's4y die hadde quade kinder.</l>
<l>Die laghen bi den wiuen ghinder.</l>
<l>Die ten tabernacle quamen.</l>
<l>Ende dar si die offrande of namen.</l>
<l>Die vader die ne scaltse niet sere.</l>
<l>Bedi sende onse here.</l>
<l>Tote hel's4y sinen bode.</l>
<l>Die hem dus ansprac van gode.</l>
<l>Hi sprac dat gheslachte dins vader.</l>
<l>Aarons sonde  al teenengader.</l>
<l>Jn mijn huvs dienen ende lesen.</l>
<l>Nv moet bliuen en mach niet wesen.</l>
<l>Mar die mi dient dien salic eeren.</l>
<l>Ende die mi onwerd dien salic derren.</l>
<l>Der dine sal men vele verslaen.</l>
<l>Dine .ij. sonen sonder waen.</l>
<l>Bede  steruen vp eenen daghe.</l>
<l>Aldus ward hem vorseit die plaghe.</l>
<l>Ende weet dat hijt sere ontgalt.</l>
<l>Dat hi sine kinder niet ne scalt.</l>
<l>hel's4y was oud ende sach niet wel.</l>
<l>Hi ende dat kind samuel.</l>
<l>Laghen bede segmen mi.</l>
<l>Ons heren tabernacle bi.</l>
<l>Jn eene camere deran.</l>
<l>Mettien riep den ionghen man.</l>
<l>Onse here al openbare.</l>
<l>Mar hi waende dat hel's4y ware.</l>
<l>Te hem haeste hi ende liep.</l>
<l>Ende vraghede waromme hine riep.</l>
<l>Jc ne dede sprac hi ganc ligghen neder.</l>
<l>Doe riepene onse here weder.</l>
<l>Noch tvewarf ende samuel liep.</l>
<l>Te hel's4y ende vraghe  tvi hine riep.</l>
<l>Sodat hel's4y pensde openbare.</l>
<l>Dat die stemme ons heren ware.</l>
<l>Ende seide minne ganc ligghen neder.</l>
<l>Ende of men di echt roept weder.</l>
<l>Sech here sprect het hord dijn cnecht.</l>
<l>Do riepene onse here echt.</l>
<l>Ende hi seide alse hem hel's4y hiet.</l>
<l>lees soude</l>
<l>hiervoor ontbreekt sullen</l>
<l>lees vraghede</l>
<l>Doe seidem god alt verdriet.</l>
<l>Dat hi hel's4yen ende sinen kindren.</l>
<l>Cortelike soude sinden.</l>
<l>Des marghins vraghede hel's4y den kinde.</l>
<l>Wat wonder god hem anesende.</l>
<l>Ende tkind seit hem altemale.</l>
<l>hel's4y sprac gods hes die tale.</l>
<l>Dat hi wille dat moet wesen.</l>
<l>Samuel die wies na desen.</l>
<l>Ende al tfolc van 's4ysrahel.</l>
<l>Wisten des die wareit wel.</l>
<l>Dat samuel met groter eeren.</l>
<l>Warech prophete was ons heren.</l>
<l>Daerna quamen in corten tide.</l>
<l>Die filistiene teenen stride.</l>
<l>Ende dat volc van 's4ysrahel.</l>
<l>Quam daerieghen alsowel.</l>
<l>'s4Ysrahel verloes vp den velde.</l>
<l>.iiij.dusent man met ghewelde.</l>
<l>Doe seiden die oude liede doe.</l>
<l>Gawi alen in c's4ylo.</l>
<l>Ons heren arke ende bedi.</l>
<l>Dat hi in stride met ons si.</l>
<l>Doe brochten si die arke ghinder.</l>
<l>Darmede quamen hel's4ys .ij. kinder.</l>
<l>Ofni. ende finees.</l>
<l>Entie vader bat hem des.</l>
<l>Dat si om gheen keren rochten.</l>
<l>Hen ware of si die arke brochten.</l>
<l>Do dat heidin diet vernam.</l>
<l>Dat die arke int herre quam.</l>
<l>Troesten si hem te vechtene sere.</l>
<l>Omme lijf ende omme here.</l>
<l>Ende sloeghenof dien van 's4ysrahel.</l>
<l>.xxx.dusent lieden wel.</l>
<l>Ende vinghen die arke ghinder.</l>
<l>Oec bleuen dod hel's4ys .ij. kinder.</l>
<l>Do die wijch dus was verloren.</l>
<l>Quamen van beniamin gheboren.</l>
<l>Die brochten die mare in cilo.</l>
<l>hel's4y sad an den wech onvro.</l>
<l>Ende was om die arke veruard.</l>
<l>Ende doet hem gheseit ward.</l>
<l>Dat sine kindre waren dod.</l>
<l>Ende was  volx eene scare grod.</l>
<l>Dat liet hi algader gaen.</l>
<l>Mar doe men seide darke es gheuaen.</l>
<l>Viel hi neder van dar hi sat.</l>
<l>Den als ontve al omme dat.</l>
<l>Sijns sons wijf die met kinde ghinc.</l>
<l>Doemen hare seide dese dinc.</l>
<l>Ghenas soe eens kints van sere.</l>
<l>Hadde .vii. iaer  ende nemmeere.</l>
<l>[Ghedraghen] [doe] [men] [die] [niemare.]</l>
<l>[Te] [hare] [brochte] [also] [suare.]</l>
<l>Jacob  soet heten dede.</l>
<l>Dat lud rouwe ende serichede.</l>
<l>hel's4y hadde .xl. iaer.</l>
<l>Tland berecht weet vorwaer.</l>
<l>Ende was van aaron gheboren.</l>
<l>Aaron alse wijt bescreuen horen.</l>
<l>Liet eenen sone hiet el's4yasar.</l>
<l>Ende eenen andren hiet namar.</l>
<l>El's4yasar was na den vader.</l>
<l>Bisscop ouer tfolc algader.</l>
<l>Na hem sijn sone finees.</l>
<l>Een goet man ghelouets des.</l>
<l>Darna bisscop finees sone.</l>
<l>Abiesar so hiet die ghene.</l>
<l>Doe abiesars sone busi.</l>
<l>Doe busis sone een hiet ezi.</l>
<l>El's4y bestont desen niet.</l>
<l>Mar teerstendat ezi versciet.</l>
<l>Omdat hi was van iscamar.</l>
<l>Wies broeder was eleasar.</l>
<l>Ward hi bisscop waest  of recht.</l>
<l>Mar sine afcome verlorent echt.</l>
<l>IN hel's4ys tiden was van den latinen.</l>
<l>Eneas sone van lauinen.</l>
<l>Coninc ende hiet filuius.</l>
<l>Sijn broeder ascamus.</l>
<l>Aruede hem dat land allene.</l>
<l>Want iulius sijn kind was clene.</l>
<l>lees des</l>
<l>lees maende</l>
<l>de verzen 8547-8548 ontbreken</l>
<l>lees icabot</l>
<l>lees itamar</l>
<l>lees ozi</l>
<l>lees itamar</l>
<l>hier ontbreekt cracht</l>
<l>lees siluius</l>
<l>lees ascanius</l>
<l>Nv willic an die geste keren.</l>
<l>Die filistiene namen darke ons heren.</l>
<l>Ende droeghense in hare stede azod.</l>
<l>Vor dagon haren god.</l>
<l>Haren god ter groter eeren.</l>
<l>Des marghins so vonden die heren.</l>
<l>Dagon ligghende onwerde.</l>
<l>Vor die arke vp die erde.</l>
<l>Ghelijcof hise anebede.</l>
<l>Doe settensine in sine stede.</l>
<l>Des ander daghes vondsine ghevelt.</l>
<l>Ende ofghesleghen met ghewelt.</l>
<l>Houet ende hande vp die zille.</l>
<l>Hieromme eist dat niemen wille.</l>
<l>Die in azod te monstre gaen.</l>
<l>Vp die zille terden of staen.</l>
<l>DO plaghede onse here god.</l>
<l>Die liede seere van azod.</l>
<l>Sodat hem de darme hinghen.</l>
<l>Beneden vd die hem vteghinghen.</l>
<l>Ende muse quamen vter erden.</l>
<l>Die hare darme verterden.</l>
<l>Mettien si tesamen daden.</l>
<l>Princhen .v. van .v. staden.</l>
<l>Om te nemene an hem raet.</l>
<l>De papen seiden ghi doet quaet.</l>
<l>Wildi doen alse pharao dede.</l>
<l>Send darke weder te harre stede.</l>
<l>Ende oec sonder ghifte niet.</l>
<l>Legterbi of ghijt ghebiet.</l>
<l>Van goude .v. vingherline.</l>
<l>Ende muse .v. van goude fine.</l>
<l>Te boeten ouer ons .v. stede.</l>
<l>Dartoe seghet ons iosephus mede.</l>
<l>Dat si v ghebelden van govde.</l>
<l>Darbi setten dor hare oude.</l>
<l>Ende settense vp eenen niewen waghen.</l>
<l>Tve coen die nie hadden ghedraghen.</l>
<l>Joc ende caluer sogheden mede.</l>
<l>Bonden si derin. aldaer ter stede.</l>
<l>Ende hare caluer hilden si thuvs.</l>
<l>Do seiden de papen hord na vs.</l>
<l>Gaen de coen rechte ende wel.</l>
<l>Jeghen tland van 's4ysrahel.</l>
<l>So dedons darke dit verdriet.</l>
<l>Ende gaensi vten weghe oec iet.</l>
<l>So quamt ons van andren saken.</l>
<l>Dus dedemen alse die papen spraken.</l>
<l>De coen ghinghen harre straten.</l>
<l>Briesscende sere vtermaten.</l>
<l>Den rechten wech te betsames.</l>
<l>Ende weet wel dat eene pord es.</l>
<l>Die den paepscepe toehord.</l>
<l>Jn beniamin so staet die pord.</l>
<l>DJe van der stede sneden coren.</l>
<l>Ende de waghen dar wi of horen.</l>
<l>Bleef staende alsi dar quam.</l>
<l>Teerstdat volc darke vernam.</l>
<l>Settedsise vp eene stene.</l>
<l>Den waghen hiewen si al clene.</l>
<l>Ende bornen daer vor onsen here.</l>
<l>Bede die coen dor sijn eere.</l>
<l>Die van bethsames die daden.</l>
<l>Offranden dervoren met staden.</l>
<l>Dar bleuen .lxx. heren grod.</l>
<l>Van betsames vor darke dod.</l>
<l>Ende .m. andre omdat si blod.</l>
<l>Darke saghen dat god verbod.</l>
<l>Die van betsames waren veruard.</l>
<l>Ende senden te kariadjarim ward.</l>
<l>Dat si die arke alen souden.</l>
<l>Hi  haletse met groter vrouden.</l>
<l>Ende vordense in een goedsmans huvs.</l>
<l>Aminabad hiet hi telmen ons.</l>
<l>Eleazarus sinen sone.</l>
<l>Maecten si pape vp dat ghene.</l>
<l>Dat hise bewachte daer.</l>
<l>Dar was darke .xx. iaer.</l>
<l>.vij. maenden ende nemmee.</l>
<l>Was so int land van filiste.</l>
<l>Ende dat volc van 's4ysrahel.</l>
<l>Hilt hem doe an gode wel.</l>
<l>Samuel sach dat hem tfolc kerde.</l>
<l>An gode ende datten elc man eerde.</l>
<l>Hi seide weten in masfat varen.</l>
<l>Jc sal vor v bidden tewaren.</l>
<l>lees Si</l>
<l>Ende doe si daer tegader quamen.</l>
<l>Die filistiene diet vernamen.</l>
<l>Dat volc dar was al onbeward.</l>
<l>Traken al te masfat ward.</l>
<l>Doe vreseden die van 's4ysrahel.</l>
<l>Ende seiden here samuel.</l>
<l>Bid gode dat hi ons niet si gram.</l>
<l>Samuel nam een sughende  lam.</l>
<l>Ende offeret vor onsen here.</l>
<l>Ende aneriepene arde sere.</l>
<l>Ende doe hi an gode riep.</l>
<l>Dat herre tegader liep.</l>
<l>Ende god die donrede in de lucht.</l>
<l>Derde beuede doe hadsi vrucht.</l>
<l>Die filistien watic  derde ondede.</l>
<l>Doe vloen si elc te sire stede.</l>
<l>Entie 's4ysrahelsce scaren.</l>
<l>Jaghendense vten lande tewaren.</l>
<l>Ende sloegher harde vele dod.</l>
<l>Doe leide daer samuel .i. steen grod.</l>
<l>Dar hare lande commen ouereen.</l>
<l>Dat bleef hetende die helpesteen.</l>
<l>Alse langhe alse leuede samuel.</l>
<l>Doe ne quamen int land van 's4ysrahel.</l>
<l>Die filistiene nemmermeere.</l>
<l>Ende samuel bleef rechtre ende here.</l>
<l>DOe samuel was oud van daghen.</l>
<l>Ende hi die last niet mochte draghen.</l>
<l>Beual hi den last sinen kindren.</l>
<l>Mar wi  waren diet ghelt minden.</l>
<l>Ende namen van rechte miede.</l>
<l>Doe quamen ghemene alle die liede.</l>
<l>Ende eesten hem .i. coninc daer.</l>
<l>Dat word was samuel te suaer.</l>
<l>Doe bi den rade van onsen here.</l>
<l>Hiet hi dat. dat volc al kere.</l>
<l>Hi sal hem eenen coninc gheuen.</l>
<l>Nv hord hoe dartoe word bedreuen.</l>
<l>Een man van beniamine comen.</l>
<l>Die c's4ys hiet alsen boeke nomen.</l>
<l>Hadde eenen sone die saul hiet.</l>
<l>Onder al t's4yrahelsce  diet.</l>
<l>lees want ?</l>
<l>lees si</l>
<l>lees tysrahelsce</l>
<l>Ne was gheen beter na der geesten.</l>
<l>C's4ys hadde verloren sine beesten.</l>
<l>Ende hietse sinen sone soeken.</l>
<l>Saul sochtse in vele hoeken.</l>
<l>Aldar hise niet ne vant.</l>
<l>Sodat hi quam in samuels land.</l>
<l>Jn ramacha  sine pord.</l>
<l>Ende troestendat  hi quam bet vord.</l>
<l>Datten samuel sach an.</l>
<l>Seidem onse here dits de man.</l>
<l>Wien ic di coninc kiesen hete.</l>
<l>Aldaer node die prophete.</l>
<l>Saul dat hi met hem at.</l>
<l>Oec seidi hem mede dat.</l>
<l>Dat de beesten waren vonden.</l>
<l>Dar festerdene tien stonden.</l>
<l>Des ander daghes doe hi wechginc.</l>
<l>Ghebrochte hi den ionghelinc.</l>
<l>Ende samuel die droech een vat.</l>
<l>Dar heleghe olie was in dat.</l>
<l>Ende goetse saule vp sijn houet.</l>
<l>Doe custine dies ghelouet.</l>
<l>Ende seide di heuet met groter eere.</l>
<l>Prinsche  ghesacrert ende here.</l>
<l>God ouer die herue sijn.</l>
<l>Ende dat sal wesen dijn  tekin.</l>
<l>Alse du best ghegaen van mi.</l>
<l>Sultv  rachels graue bi.</l>
<l>.ij. manne sien die sullen tien stonden.</l>
<l>Segghen die beesten sijn vonden.</l>
<l>Hem drien sultu ghemoeten daer.</l>
<l>Die sullen bringhen dat es waer.</l>
<l>.iij. hoekine. ende .iij. brode. ende wijn.</l>
<l>Nem van hem .ij. brode die sijn dijn.</l>
<l>Daernaer sultu ghemoeten saen.</l>
<l>Een trop van propheten gaen.</l>
<l>Die gode louen ende eeren.</l>
<l>Dar sal in di die gheest ons heren.</l>
<l>Commen oec ter seluer stede.</l>
<l>Ende du sult propheteren mede.</l>
<l>Ende dat verstaet wel ende bekent.</l>
<l>lees ramatha</l>
<l>lees teerstendat</l>
<l>Derste die helech couent.</l>
<l>Stichte gode te diene wel.</l>
<l>Dat was dese samuel.</l>
<l>Darna scieden si sie tvee.</l>
<l>Ende het ghesciede min no mee.</l>
<l>Dan alse samuel vorseide.</l>
<l>Ende saul ghinc wech ouer heide.</l>
<l>SAmuel omboet omme dat.</l>
<l>Al die lieden in mesfat.</l>
<l>Ende dede ghinder werpen lot.</l>
<l>Alsoalst wilde onse here god.</l>
<l>Viel vpt folc van beniamin.</l>
<l>Saul wiste dat men him.</l>
<l>Soeken soude ende was ontgaen.</l>
<l>Doch deden samuel halen saen.</l>
<l>Ende setten onder die liede.</l>
<l>Langst was hi van al den diede.</l>
<l>Van den scoudren vpward.</l>
<l>Samuel sprac siet hareward.</l>
<l>Dits die god coes van hemelrike.</l>
<l>Siet hiers niemen sijns ghelike.</l>
<l>Alt volc sonder somech dul.</l>
<l>Loueden den coninc saul.</l>
<l>DAernaer ouer .i. maent so was.</l>
<l>Dat die coninc van namen  naas.</l>
<l>Besad jabels galaad.</l>
<l>Eene 's4ysrahelsce stad.</l>
<l>Die porters baden om verdinghen.</l>
<l>Naas sprac ic sals ghehinghen.</l>
<l>Jn versoenen ende ghedoghen.</l>
<l>Mar het moet costen v rechter oghen.</l>
<l>Si seiden verst ons .vij. daghe.</l>
<l>Wi sullen van  onse maghe.</l>
<l>Senden int land van 's4ysrahel.</l>
<l>Helpmen ons niet weti dat wel.</l>
<l>Wi sullen dan vte tote .v. comen.</l>
<l>Dus es die verste ghenomen.</l>
<l>Die boden quamen daerna.</l>
<l>Te saul in gabaa.</l>
<l>Ende doe men hem de mare bediede.</l>
<l>Weenden seere alle die liede.</l>
<l>Ende doe saul horde die saghe.</l>
<l>Belouedi in den derden daghe.</l>
<l>lees amon</l>
<l>tussen v en a is er een spatie, lees an of om</l>
<l>Hem te helpene vter nod.</l>
<l>Do sloech hi sine ossen dod.</l>
<l>Ende seide wieso in 's4ysrahel.</l>
<l>Na mi ende na samuel.</l>
<l>Niet ne volghet in dit doen.</l>
<l>Dus salmen sine ossen doen.</l>
<l>Doe trac alt volc vd eere  scare.</l>
<l>Recht ghelijcalst een man ware.</l>
<l>.ccc.dusent man tewaren.</l>
<l>Dar makede of saul .iij. scaren.</l>
<l>Ende quam als een riddre coene.</l>
<l>Tilike in hare pawelioene.</l>
<l>Ende sloech dat volc van amon dod.</l>
<l>Ende dede hem scade harde grod.</l>
<l>Doe seide tfolc war sijn die ghene.</l>
<l>Die seiden dat saul c's4ys sone.</l>
<l>Hare coninc niet soude wesen.</l>
<l>Men dodse dats trecht van desen.</l>
<l>Mar saul ne liets niet ghescien.</l>
<l>Samuel nam tfolc mettien.</l>
<l>Ende leeddedse in galgala.</l>
<l>Dar sacrerden si derna.</l>
<l>Saule anderwarf der crone.</l>
<l>Ende settene in sinen trone.</l>
<l>SAmuel sprac dese dinc.</l>
<l>Nv hebdi eeren eenen coninc.</l>
<l>Ghi hebt versteken gode ende mi.</l>
<l>Ende siet hier litekin bi di.</l>
<l>Dat v god in eeren  moede.</l>
<l>Eenen coninc gaf niet tuwen goede.</l>
<l>Hets hoechghest dat weet menech man.</l>
<l>Nv salic gode roepen an.</l>
<l>Hi sal doen vallen grod onweder.</l>
<l>Haghel. donre. doen vallen neder.</l>
<l>Ende talreestdat samuel bat.</l>
<l>Doe ghesciede dar al dat.</l>
<l>Doe ward al dat volc veruard.</l>
<l>Ende seiden bid te gode ward.</l>
<l>Vor ons van onsen mesdaden.</l>
<l>Dat wi om eenen coninc baden.</l>
<l>Samuel sprac v es messciet.</l>
<l>Mar sceed altoes van gode niet.</l>
<l>So behoudi lijf ende ziele.</l>
<l>lees teere</l>
<l>lees erren</l>
<l>Ward dattv anders oec gheuiele.</l>
<l>Ghi ende v coninc hoesoet comt.</l>
<l>Bleuet ewelike verdomt.</l>
<l>SAul was goedertiere ende sachte.</l>
<l>Doe men eerst ter cronen brochte.</l>
<l>Tvee iaer berechti harde wel.</l>
<l>Dat landscap van 's4ysrahel.</l>
<l>Mar alle tijt vormeer dernaer.</l>
<l>Was hi fel ende harde suaer.</l>
<l>Hi coes vte die van 's4ysrahel.</l>
<l>.iij.dusent man sterc ende snel.</l>
<l>Jeghen tfolc dat heidin was.</l>
<l>Ende sijn sone jonathas.</l>
<l>Die wan af den filistinen.</l>
<l>Eene veste met groter pinen.</l>
<l>Ende tfolc van 's4ysrahel dat ward.</l>
<l>Stridende ten filisten ward.</l>
<l>DJe filistiene quamen striden.</l>
<l>Met .m. waghenen teenen tiden.</l>
<l>Ende .vij.dusent vorsten vp tfelt.</l>
<l>Ende tfolc te voet was onghetelt.</l>
<l>Saul die voer in galgala.</l>
<l>Ende hiet hem tfolc commen na.</l>
<l>Samule  ombod hi mede.</l>
<l>Dat hi besochte met sire bede.</l>
<l>An gode wat sijn wille ware.</l>
<l>Mar tfolc ontvlo hem van vare.</l>
<l>Omdat ment wiste ende ment vernam.</l>
<l>Dat samuel dar niet ne quam.</l>
<l>Binnen .vij. daghen alsement hem bat.</l>
<l>Doe saul versach al dat.</l>
<l>Dedi vp den .vij. dach.</l>
<l>Offrande alsemen doe plach.</l>
<l>Ende doe die offrande was ghedaen.</l>
<l>Doe quam samuel selue saen.</l>
<l>Ende scaltene dat hem ghesciede.</l>
<l>Saul die sprac dese liede.</l>
<l>Ontvlon mi ende du ne quaems niet.</l>
<l>Ende ic ontsach mi grod verdriet.</l>
<l>Wilden mi de viande bestaen.</l>
<l>Jnne adde eer sacrificie ghedaen.</l>
<l>Doe seide samuel dijn rike.</l>
<l>Ne waest nemmermer sekerlike.</l>
<l>lees Samuele</l>
<l>Mar god heuet versocht eenen man.</l>
<l>Na sine herte die sal dan.</l>
<l>Berechten sine liede wel.</l>
<l>Dus sciet saul ende samuel.</l>
<l>Saul ende de sine ghinghen.</l>
<l>Jeghen de viande na desen dinghen.</l>
<l>Vi.c. lesic datter was.</l>
<l>Ende sijn sone ionathas.</l>
<l>Jn al 's4ysrahel ic wille ghijt wet.</l>
<l>So ne was gheen 's4ysersmet.</l>
<l>Die filistene hadsoe beward.</l>
<l>Men maectem sperre noch suerd.</l>
<l>Des daghes doe si strijds hadden gherre.</l>
<l>So ne was no suerd no sperre.</l>
<l>Jn alt herre sijt seker das.</l>
<l>Sonder an saul ende an ionathas.</l>
<l>Dar dedi halen met groten gherre.</l>
<l>Ons heren arke in dat herre.</l>
<l>Eens daghes soude ionathas.</l>
<l>Gaen spien hoet ghescepen was.</l>
<l>Aldaer die viande laghen.</l>
<l>Ende talreestdat sine saghen.</l>
<l>Seiden si com hare tons ward.</l>
<l>Jonathas was onuervard.</l>
<l>Die berch was steil dar dander laghen.</l>
<l>Hi crop vpward dar sijt saghen.</l>
<l>Vp die voete ende vp die hande.</l>
<l>Ende veruarde die viande.</l>
<l>Sijn seriante quamen na hem ghecropen.</l>
<l>Ende doe si mochten ghinc si lopen.</l>
<l>sloegher daer .xxx. dod.</l>
<l>Doe ward roeringhe grod.</l>
<l>Jn hare herre ende vlon saen.</l>
<l>Ende oec ghinc elc andren verslaen.</l>
<l>doe  Dat saulus spieres saghen.</l>
<l>Die viande vlien ende iaghen.</l>
<l>Ende si seident haren here.</l>
<l>Die darof no min no mere.</l>
<l>Ne wiste van sijns soens vard.</l>
<l>Ende hireomme vraghende ward.</l>
<l>Doe volghedi den vianden naer.</l>
<l>Ende die ioden die dor vaer.</l>
<l>Ghevlon  waren hierendeghinder.</l>
<l>Quamen onder hare kinder.</l>
<l>Sodat saul ghewan.</l>
<l>Tesamen .x.dusent man.</l>
<l>Ende hi verbod saen vp die dod.</l>
<l>Dat niemen ate clen  no grod.</l>
<l>Des daghes eer hi ghevroken ware.</l>
<l>Van der heidine scare.</l>
<l>Doe volgheden si na met ghewout.</l>
<l>Entat volc quam in een wout.</l>
<l>Mar niemen ne durste an hem draghen.</l>
<l>Spise neghene sonder vraghen.</l>
<l>So vele dat hijs hadde gheten.</l>
<l>IOnathase ne deet niemen weten.</l>
<l>Dat sijn vader hadde verboden.</l>
<l>Ende ad des honechs te sinen noden.</l>
<l>Ende hem verbliede herte ende oghen.</l>
<l>Mar alst hem sine ghesellen toghen.</l>
<l>Dat ghebot van sinen here.</l>
<l>Doe ne wildijs nemmermeere.</l>
<l>Oec so lachterdi tferbot.</l>
<l>Ende seide also helpe mi god.</l>
<l>Hadde dit volc gheten eer.</l>
<l>Men hadde des volx ghesleghen meer.</l>
<l>Tsauonts was dat volc so moede.</l>
<l>Dat si tvleesch aten metten bloede.</l>
<l>Ende dat was ieghen de wet.</l>
<l>Mar saul deed begaden bet.</l>
<l>Hi deet hem persen vp .i. stene.</l>
<l>Dat bloet vte suuer ende rene.</l>
<l>Ende deet hem also sieden.</l>
<l>Na die wet van haren lieden.</l>
<l>Doe maecte saul .i. outaer.</l>
<l>Ende offerde gode aldaer.</l>
<l>NAchts wildi die viande bestaen.</l>
<l>Mar die pape riet hem saen.</l>
<l>Dat mens raet an gode vraghe.</l>
<l>Do  binder nacht no bin dien daghe.</l>
<l>Ne andworde hem niet onse here.</l>
<l>Doe suoer die coninc saul sere.</l>
<l>Want god suech om iemens sonden.</l>
<l>Al wordermede sijn sone vonden.</l>
<l>lees No</l>
<l>Jonathas al sonder blijf.</l>
<l>Het soudem costen sijn lijf.</l>
<l>Doe warpmen lot alst sede was.</l>
<l>Ende het viel vp ionathas.</l>
<l>Saul seide dv heues mesdaen.</l>
<l>Nv lie dese mesdaet saen.</l>
<l>Jonathas sprac ic ne weet niet el.</l>
<l>Dan dat mi ghistren gheviel.</l>
<l>Atic honech so helpe mi god.</l>
<l>Onwetende ieghen v ghebod.</l>
<l>Doe suoer saul hi soudene doden.</l>
<l>Mar tfolc lostene vter noden.</l>
<l>Ende namene met groter cracht.</l>
<l>Want men bi hem zheghe vacht.</l>
<l>SAul bleef coninc in den lande.</l>
<l>Ende verwan elsins sine viande.</l>
<l>Niemen mochten wederstaen.</l>
<l>.iiij. sonen haddi sonder waen.</l>
<l>Jesui. melchisua. ionathas.</l>
<l>Ende vboset  die  sijnt coninc was.</l>
<l>Dochtre haddi dartoe tvee.</l>
<l>Merob ende micol nemmee.</l>
<l>Sijn wijf hiet achinem.</l>
<l>Sijn marscalc die was met hem.</l>
<l>Dat was abner sijns oems sone.</l>
<l>Stout ende sterc so was die ghene.</l>
<l>TJen tiden so quam samuel.</l>
<l>Te hem ende seide nu merke wel.</l>
<l>God heet di nu hore sine tale.</l>
<l>Dattv verderues altemale.</l>
<l>Die van amalech ghemene.</l>
<l>Beesten. man. wijf. grod ende clene.</l>
<l>Sodats een oghe niet ontgaet.</l>
<l>Omdat si waren so quaet.</l>
<l>Dien van 's4ysrahel altesamen.</l>
<l>Doe si vte eg's4ypten quamen.</l>
<l>Doe gaderde saul sijn herre.</l>
<l>.cc.dusent man ter werre.</l>
<l>Van 's4ysrahel met hem met crachte.</l>
<l>Ende .x'hm. van iudas gheslachte.</l>
<l>Ende voer in der vianden land.</l>
<l>Aldaer leesmen dat hi vand.</l>
<l>Van getrons gheslachte liede.</l>
<l>lees isboset</l>
<l>Dar ic tevoren of bediede.</l>
<l>Want mo's4yses wijf sijn suster was.</l>
<l>Dien volke seidi als ict las.</l>
<l>Comt vten volke van amalech.</l>
<l>Dat ghi niet ne vallet in haer strec.</l>
<l>Ghi ward ghewillech ende niet fel.</l>
<l>Den volke van 's4ysrahel.</l>
<l>Doe si van eg's4ypten quamen.</l>
<l>Doe rumeden si dat land tesamen.</l>
<l>Ende bleuen meerre ende minder.</l>
<l>Onder die 's4ysrahelsce kinder.</l>
<l>Ende saul die destruerde alt land.</l>
<l>Al sloech hijt dod dat hi vand.</l>
<l>Mar agag den coninc lieti leuen.</l>
<l>Dus heueti gods ghebot begheuen.</l>
<l>Diet hem al bederuen hiet.</l>
<l>Oec leesmen dat hi leuen liet.</l>
<l>Die beesten die waren vet.</l>
<l>Dus heueti hem met roue besmet.</l>
<l>ONse here seide te samuel.</l>
<l>Mi es leet dat mi oit gheviel.</l>
<l>Dat ic saul die crone gaf.</l>
<l>Ende mijns ghebots so staet af.</l>
<l>Samuel bat vor hem dare.</l>
<l>Mettien quam hem die niemare.</l>
<l>Dat saul ware in carmelo.</l>
<l>Ende hadde condelike also.</l>
<l>Een tekin vpgherecht des zeden.</l>
<l>Alse die ouerdighe pleghen.</l>
<l>Hi voer te hem ende scaltene sere.</l>
<l>Dat hi weder onsen here.</l>
<l>Jemen liet te liue int land.</l>
<l>Doe onsculdechdi hem tehand.</l>
<l>Dat die liede te gods offrande.</l>
<l>Tbeste hilden van den lande.</l>
<l>Samuel sprac onderhorichede.</l>
<l>Es vor gode beter mede.</l>
<l>Dan offrande van eeneghen diede.</l>
<l>God heuet ghenoechte in goede liede.</l>
<l>Niet  offren sonder waen.</l>
<l>Saul sprac ic hebbe mesdaen.</l>
<l>Drach dese mesdaet vor mie.</l>
<l>Samuel sprac god heuet die.</l>
<l>lees zeghen</l>
<l>hier ontbreekt vp of in</l>
<l>Van hem gheworpen coninc te sine.</l>
<l>Nv meervord ouer die sine.</l>
<l>Samuel wilde dane sceden.</l>
<l>Mar saul hiltene bi den cleeden.</l>
<l>Ende samuels mantel scurde ontvee.</l>
<l>Doe seide samuel noch mee.</l>
<l>God heuet van di ghescurt sijn rike.</l>
<l>Dats dijn gheslachte ewelike.</l>
<l>Onteruet bliuet bi desen dinghen.</l>
<l>Samuel dede den coninc bringhen.</l>
<l>Agag die daer was gheuaen.</l>
<l>Ende sneden al in sticken saen.</l>
<l>Ende ghinc thuvs in ramatha.</l>
<l>Te saule ne keerdi meer derna.</l>
<l>DOch beweendi langhe saule.</l>
<l>Alse noch die vroede doen de dulle.</l>
<l>Mar god seide ic hete di.</l>
<l>Ganc toten goeden 's4ysai.</l>
<l>Sacrerme  sinen sone enen.</l>
<l>Te coninghe ende  dien wenen.</l>
<l>Samuel ghinc te bethleem.</l>
<l>Ende droech een caluekin met hem.</l>
<l>Dat hi gode offren soude.</l>
<l>'s4Ysai quam te hem die oude.</l>
<l>Ende brochte vor den outaer.</l>
<l>Sine .vi. sonen daer.</l>
<l>Doe samuel den outsten sach.</l>
<l>Dar dueghet ende sconeit ane lach.</l>
<l>Peinsdi dit sal die coninc wesen.</l>
<l>Mar god sprac houti niet an desen.</l>
<l>Jc ne hebbe niet te minen lone.</l>
<l>Tfolc vercoren bi der scone.</l>
<l>Mar bi der doghet des wes gheweesse.</l>
<l>Dus ontseidse god alle sesse.</l>
<l>Doe sprac samuel  's4ysai.</l>
<l>Heuestu meer kinder sech mi.</l>
<l>Ja ic sprac hi eenen knecht.</l>
<l>Die scape vpt velt berecht.</l>
<l>Samuel die hietene halen.</l>
<l>Dat was dauid dus horic talen.</l>
<l>Die sident droech met eeren crone.</l>
<l>Dauid was rod blond ende scone.</l>
<l>lees Sacrere</l>
<l>hier ontbreekt laet</l>
<l>hier ontbreekt tote</l>
<l>Samuel sacrerdene  daer.</l>
<l>Entie heleghe gheest dats waer.</l>
<l>Gaf hem gratie ende wulleest.</l>
<l>Saul verloes den heleghen gheest.</l>
<l>Ende in hem voer de viand.</l>
<l>Die hem dede meneghen pand.</l>
<l>Doe rieden hem sine knapen dat.</l>
<l>Dat hi dade in eenegher stad.</l>
<l>Soeken eenen die harpen conde.</l>
<l>Hem soude te bet sijn talre stonde.</l>
<l>Alsene die quadegheest besate.</l>
<l>Hi soude varen sire strate.</l>
<l>Alsoalse ons die boeke toghen.</l>
<l>Vele liede sijn die niet ghedoghen.</l>
<l>Ne moghen soete melodie.</l>
<l>Na de scrifture eist dat ix lie.</l>
<l>Sodat dien coninc was ghewiset.</l>
<l>Dauid ende in dien ghepriset.</l>
<l>Dat hi harpen conste wel.</l>
<l>Ende stoud sinen vianden ende fel.</l>
<l>Sodatter saul omme sende.</l>
<l>Ende weltijtso die duuel scende.</l>
<l>Saule; haddi de sachter vele.</l>
<l>Van dauids harpe van sinen spele.</l>
<l>Ende alsene die duuel liet.</l>
<l>So leesmen dat dauid sciet.</l>
<l>Van hem ende voer weder ten vader.</l>
<l>Dus eist bescreuen altegader.</l>
<l>Nv salmen merken ende horen.</l>
<l>Hoe dese dauid was gheboren.</l>
<l>Vten volke van 's4ysrahel.</l>
<l>Jacob wan dat weet men wel.</l>
<l>An lien sinen sone iudas.</l>
<l>Die teere tijt daer comen was.</l>
<l>Dat hi an thamar sire suare.</l>
<l>Tvee kinder wan mar van hare.</l>
<l>Ne wisti niet dat soet was.</l>
<l>Doe soe der kinder ghenas.</l>
<l>Hiet soe teen pharaes. tander sarra.</l>
<l>Phraraes  wan esrom derna.</l>
<l>Ende esrom die wan aram.</l>
<l>Dar aminadab af quam.</l>
<l>wlleest met bovengeschreven u, lees vulleest</l>
<l>lees pharaes</l>
<l>Naason was aminadabs sone.</l>
<l>Die selue naason die ghene.</l>
<l>Was prinche van iudas gheslachte.</l>
<l>Doe si eg's4ypten met crachte.</l>
<l>Rumden ende si alle tesamen.</l>
<l>Dor die rode zee oec quamen.</l>
<l>Naason die wan een kint.</l>
<l>Dat salmon gheten was sint.</l>
<l>Salmon wan booz den here.</l>
<l>Dar siden an met groter eere.</l>
<l>Huwede een wijf alse wijt horen.</l>
<l>Die ruch  hiet van moab gheboren.</l>
<l>Ende voer dor ons heren minne.</l>
<l>Van hedinscen volke juedinne.</l>
<l>Ende an hare wan hi na de wet.</l>
<l>Eenen sone die hiet obeth.</l>
<l>Obeth die wan 's4ysai.</l>
<l>Dar die scrifture of tellet mi.</l>
<l>Dat hi mede iesse hiet.</l>
<l>Die iesse des ne tviuelt niet.</l>
<l>Was des coninx dauids vader.</l>
<l>Dus quam sijn gheslachte algader.</l>
<l>Vord salic v maken vroet.</l>
<l>Hoe ihesus dat heleghe bloet.</l>
<l>Van desen gheslachte quam.</l>
<l>Dar ic die redene eerst omme nam.</l>
<l>Jn dien tiden wat sal dies mee.</l>
<l>Vergaderde tfolc van filiste.</l>
<l>Jeghen 's4ysrahel te stride.</l>
<l>Ende saul an dander side.</l>
<l>Doe quam een man hiet goliad.</l>
<l>Van gech  gheboren vter stad.</l>
<l>Die de scrifture bastard heet.</l>
<l>Want sijn moeder alsement weet.</l>
<l>Was vten ioden gheboren.</l>
<l>Ende sijn vader alse wijt horen.</l>
<l>Was een heidin een g's4ygant.</l>
<l>Selue die felle t's4yrant.</l>
<l>Die was lanc .vi. cubitus.</l>
<l>Ende eene palme wi lesent dus.</l>
<l>Den ioden boet hi groten scamp.</l>
<l>Ende boet met sinen liue camp.</l>
<l>lees ruth</l>
<l>lees geth</l>
<l>Verwonne hi dat si eighin bleuen.</l>
<l>Ende name hem iemen sijn leuen.</l>
<l>So bleuen eighin die filisteen.</l>
<l>Dat boet hi .xl. daghe achtereen.</l>
<l>Dar hi stont tusscen .ij. scaren.</l>
<l>DAuids outste broedre waren.</l>
<l>Jn den strijt aldaer ghesint.</l>
<l>Jesse nam dauid sijn kint.</l>
<l>Ende sendet den broedren dare.</l>
<l>Te siene hoet met hem ware.</l>
<l>Ende alse dauid ten here quam.</l>
<l>Ende hi goliase vernam.</l>
<l>Den camp bieden alsi eerst dede.</l>
<l>Dochtem grote wonderlichede.</l>
<l>Dat dar niemen nam den strijt.</l>
<l>Want men seide hem dar ter tijt.</l>
<l>Diene verwonne sekerlike.</l>
<l>Die coninc soudene maken rike.</l>
<l>Ende hem sire dochter gheuen.</l>
<l>Doe stond sijn broeder darbeneuen.</l>
<l>Die hem horde deromme vraghen.</l>
<l>Ende scaltene ende wildene veriaghen.</l>
<l>Dat hi den strijt nie  ne name.</l>
<l>Want hi vruchte sire mesquame.</l>
<l>SOdat saul verhorde dat.</l>
<l>Dat dauid hem camps vermat.</l>
<l>Ende dedene vor hem comen echt.</l>
<l>Dauid sprac here ic bem dijn knecht.</l>
<l>Jc vechte ieghen dien filisteen.</l>
<l>Mar die coninc seide neen.</l>
<l>Dv best al te ionc een kint.</l>
<l>Dauid sprac tvifel niet eentvint.</l>
<l>Jc selue here: ic dijn garsoen.</l>
<l>Jc sloech den berre enten lioen.</l>
<l>Dar si mijn vee wilden verbiten.</l>
<l>Mens sal ons dat niet verwiten.</l>
<l>Dese onbesnedene filisteen.</l>
<l>Jn doe hem dat ic dede den tveen.</l>
<l>Saul dedem an. sijn arnasch.</l>
<l>Dauid die snel was ende rasch.</l>
<l>Enter wapine niet ne conde.</l>
<l>Sturtedse al af dar ter stonde.</l>
<l>lees versaghen</l>
<l>Hi nam sinen herdenstoc allene.</l>
<l>Ende .v. harde keselstene.</l>
<l>Die hi in sine scerpe dede.</l>
<l>Ende sine slingre nam hi mede.</l>
<l>Ende ghinc ten g's4ygante ward.</l>
<l>Golias haddene onward.</l>
<l>Ende vraghede of hi een hond ware.</l>
<l>Dat hi den stoc brochte dare.</l>
<l>Doe sprac dauid de deghen vri.</l>
<l>Du coms met wapinen te mi.</l>
<l>Ende ic comme in de name gods.</l>
<l>Die die  groeten lachter bods.</l>
<l>Elc man sal weten vp der herde.</l>
<l>Dat niet in wapinen no in suerde.</l>
<l>God sijn volc bescermet allene.</l>
<l>Doe warp hi met eenen stene.</l>
<l>Den rose in dat vorhoft voren.</l>
<l>Dat hem dat been moeste scoren.</l>
<l>Den andren steen den derden mede.</l>
<l>Warp hi vp die selue stede.</l>
<l>Ende golias die viel vp derde.</l>
<l>Dauid liep tsrosers suerde.</l>
<l>Ende sloegher hem mede af dat houet.</l>
<l>Teidin volc vlo des ghelouet.</l>
<l>Doe die sterke t's4yrant lach dod.</l>
<l>Dar ghesciedem scade grod.</l>
<l>Tote achaton  ward hi gheiaghet.</l>
<l>Des den ioden wel behaghet.</l>
<l>DEse slingher bediet marien.</l>
<l>Der edele maghet enter vrien.</l>
<l>Ende die steen dierevte vloch.</l>
<l>Bediet hem die noit ne loch.</l>
<l>Golias bediet den viant.</l>
<l>Die eerst den raet van sonden vant.</l>
<l>Ne hadden niet dese steen gherocht.</l>
<l>Wi waren eighin ende vercocht.</l>
<l>Onder hem bleuen emmermere.</l>
<l>Marien moghen wijs danken sere.</l>
<l>Die ons desen steen ghedroech.</l>
<l>Des meneghe saleghe ziele loech.</l>
<l>Alse dauid vten stride kerde.</l>
<l>Dat  menech hem omme erde.</l>
<l>lees du</l>
<l>lees acharon</l>
<l>lees Dar</l>
<l>Vraghede de coninc dare.</l>
<l>Wane dauid gheboren ware.</l>
<l>Hine kennes niet want die viant.</l>
<l>Dine hadde in sine beduanc.</l>
<l>Pijndene so in sinen sin.</l>
<l>Dat hi ghedochte vele demin.</l>
<l>Dauid andworde vor die ghene.</l>
<l>Dat hi ware 's4ysais sone.</l>
<l>Dar vermindene ionathas.</l>
<l>Die coninc sauls sone was.</l>
<l>Dauite also dat elc dar dede.</l>
<l>Den andren hulde aldar ter stede.</l>
<l>MAr doe si vten wighe keerden.</l>
<l>Quamen die vrouwen die saule eerden.</l>
<l>Vten steden die vor hem spronghen.</l>
<l>Ende dansten ende songhen.</l>
<l>Saul velleder .m. terneder.</l>
<l>De magheden andworden weder.</l>
<l>Ende dauid .x.dusent man.</l>
<l>Alse saul dit merken began.</l>
<l>Dat men dauite gaf de eere.</l>
<l>Ward hine verhatene  sere.</l>
<l>Ende ontsach hem sekerlike.</l>
<l>Te verliesene bi hem sijn rike.</l>
<l>Hieromme ward hi ghevreest.</l>
<l>Ens quam in hem die quade gheest.</l>
<l>Ende dauid die sloech die arpe.</l>
<l>Ende saul nam eene glauie starke.</l>
<l>Ende waende dauidte doden so.</l>
<l>Mar dauid die ontvlo.</l>
<l>Dochdat hi versoende dernaer.</l>
<l>Ende die coninc maectene daer.</l>
<l>Ouer dusent ridders here.</l>
<l>Ende seide wes stoud ende vecht sere.</l>
<l>Jc sal di merob mire dochter gheuen.</l>
<l>Saul peinsde hi sal sijn leuen.</l>
<l>Verlopen deromme in eenen strijt.</l>
<l>Nochtan gaf hi in corter tijt.</l>
<l>De dochter eenen andren man.</l>
<l>Ende loech dauite deran.</l>
<l>MAr die ionxte die micol hiet.</l>
<l>Belouedi hem om anders niet.</l>
<l>Dan hi sloeghe .c. filisteen.</l>
<l>verhatende</l>
<l>scarpe</l>
<l>Ende brochtem litekin ouereen.</l>
<l>Doe ghinc dauid met sire scare.</l>
<l>Jn accaton  ende sloech aldare.</l>
<l>.cc. man dod van der stede.</l>
<l>Ende sneet hem af haer manlechede.</l>
<l>Te litekine dat volc es heidijn.</l>
<l>Want de ioden besneden sijn.</l>
<l>Doe gaf hi hem die dochter daer.</l>
<l>Mar emmer hatine weet vorwaer.</l>
<l>Sodat hine ionathase hiet slaen.</l>
<l>Diet dauite dede verstaen.</l>
<l>Oec sprac hi den vader an.</l>
<l>Here seit hi eenen onnosellen man.</l>
<l>Diet volc van 's4ysrahel verloste.</l>
<l>Ende in menegher vresen troste.</l>
<l>Dine haetti ghine weet bi wat saken.</l>
<l>Ende wilt uwer dochter weduwe maken.</l>
<l>Sodat saul liet vallen neder.</l>
<l>Den nijt ende dauid quam weder.</l>
<l>DAerna nam dauid eenen strijt.</l>
<l>Ende sloegher so vele ter ghere tijt.</l>
<l>Filistene dat wonder was.</l>
<l>Mar saul benide das.</l>
<l>Ende wilde dauite slaen te dod.</l>
<l>Sodat hi cume in huvs ontscod.</l>
<l>Saul dede sijn huvs beringhen.</l>
<l>Micol vernam van dien dinghen.</l>
<l>Ende halpem dat hi tflijf  ontroech.</l>
<l>Dat was den vader leet ghenoech.</l>
<l>Dauid ontvlo ende quam derna.</l>
<l>Te samuele in ramatha.</l>
<l>Ende beclaghede hem der sorghen.</l>
<l>Dar ne god vte moeste borghen.</l>
<l>Doe leeddene samuel ter scaren.</l>
<l>Aldaer gods propheten waren.</l>
<l>SAul vernam waer dauid ware.</l>
<l>Ende sende sinen boden nare.</l>
<l>Ende doe si quamen dar ter stede.</l>
<l>Worden si propheterende mede.</l>
<l>Noch dedere saul .ij. scaren gaen.</l>
<l>Omdat si dauite souden slaen.</l>
<l>Ende temetdat si dar quamen.</l>
<l>Worden si propheterende tesamen.</l>
<l>accaron</l>
<l>tlijf</l>
<l>Doe ghinc hi selue darward gram.</l>
<l>Ende talreestdat hi daer quam.</l>
<l>Ward hi propheterende mede.</l>
<l>Dauid saghene daer ter stede.</l>
<l>Mar saul ne wiste das.</l>
<l>Doe vlo dauid te ionathas.</l>
<l>Die belouedem dat hi soude.</l>
<l>Segghen dat die vader woude.</l>
<l>Te hem wart wederso goet so quaet.</l>
<l>SOdat saul merct ende verstaet.</l>
<l>Dat hi sprac an dauids side.</l>
<l>Hi scaltene ende was onblide.</l>
<l>Ende sprac tinen  verwite.</l>
<l>Minnes tu 's4ysaias sone dauite.</l>
<l>Leuet hi du bliues onteruet.</l>
<l>[Bringhene] [mi] [dat] [hijt] [besteruet.]</l>
<l>Hets recht want hi heuets verdient.</l>
<l>Jonathas sprac alse die vrient.</l>
<l>Tvi soudine doden omme niet.</l>
<l>Saul ghegreep eenen spiet.</l>
<l>Ende wildene steken mar hi ontvlo.</l>
<l>Ende ionathas was so onvro.</l>
<l>Dat hi des daghes niet ne at.</l>
<l>Hi ghinc te dauite dar hi sat.</l>
<l>Ende onbeet sijns: hi seide de mare.</l>
<l>Bede weenden si harde suare.</l>
<l>Jonathas die bat dauite.</l>
<l>Dat nemmer ne ware quite.</l>
<l>Hare vrienscap darna tewaren.</l>
<l>Hiet hine te gode varen.</l>
<l>DAuid ontvlo sijns suars strec.</l>
<l>Jn nobee tote athimelec.</l>
<l>Die pape was van hel's4y gheboren.</l>
<l>Dar wi of screuen tevoren.</l>
<l>Mar hi bat den pape brod.</l>
<l>Die pape gaf hem dor die nod.</l>
<l>Brod die horden ter taflen  ons heren.</l>
<l>Dar hem niemen an moeste keren.</l>
<l>Hine ware pape ofte papen ghenoet.</l>
<l>Mar men bedect die wet dor die nod.</l>
<l>Dauid was onbeward.</l>
<l>Van wapinen mar dat goede suerd.</l>
<l>lees te sinen</l>
<l>9356 ontbreekt</l>
<l>lees achimelek</l>
<l>Dat golias hadde ghewesen.</l>
<l>Gaf hem die pape alse wijt lesen.</l>
<l>Jn nobee was die arke ons heren.</l>
<l>Tien tiden alse die boeke ons leeren.</l>
<l>Sauls knape een die hiet dech.</l>
<l>Die ghinder hadde sinen wech.</l>
<l>Belouet ende sine bedevard.</l>
<l>Sach hem brod gheuen  ende dat suerd.</l>
<l>Doe vlo dauid altehand.</l>
<l>Van nobee in der heidine land.</l>
<l>Ne haddi niet met luste ontgaen.</l>
<l>dar  hadden saul ghedaen vaen.</l>
<l>Doe vlo hi ten coninc naas.</l>
<l>Die int land van amon here was.</l>
<l>Dar quame sine maghe te hem.</l>
<l>Tgheslachte van bethleem.</l>
<l>Die van iudas waren gheboren.</l>
<l>Ende al die ghene die vor toren.</l>
<l>Of dor onrecht van saule scieden.</l>
<l>Dar haddi teere scare lieden.</l>
<l>.cccc. die hem waren houd.</l>
<l>Vader ende moeder die waren oud.</l>
<l>Liet hi int land van amon mede.</l>
<l>Totediendat hadde vrede.</l>
<l>DAernaer keerde dauid te lande.</l>
<l>Ende teerstendat saul becande.</l>
<l>Sochtine in woude ende in wostinen.</l>
<l>Doe seide saul den sinen.</l>
<l>Ghi van beniamins gheslachte.</l>
<l>Es niemen die mins lachter achte.</l>
<l>'s4Ysais sone sal hijt so keren.</l>
<l>Dat hi v sal maken heren.</l>
<l>Doe sprac doech van 's4ydome.</l>
<l>Jc sah  dauite in nobe.</l>
<l>Toten pape achimelech.</l>
<l>Die gaf hem brod in sinen wech.</l>
<l>Ende dartoe golias suerd.</l>
<l>Saul balch ten pape ward.</l>
<l>Ende sloegher .lxxxv. dod.</l>
<l>Papen ende papen ghenoet.</l>
<l>Doch  deet want saul hiet.</l>
<l>lees doech</l>
<l>tussen a en h door hand C c bovengeschreven: sach</l>
<l>lees Doech</l>
<l>Nobe dan ghenas oec niet.</l>
<l>Hem allen so nam hi tlijf.</l>
<l>Beesten. mannen. ende oec wijf.</l>
<l>Aldus waest gheseit van gode.</l>
<l>Tote hel's4y bi sinen ghebode.</l>
<l>Dat sijn gheslachte soude sijn verdoruen.</l>
<l>Nv heuet saul dus verworuen.</l>
<l>Achimelech sone die ontvlo.</l>
<l>Abiatar hiet hi ende oec do.</l>
<l>Droech hi met hem ezot  dat cleet.</l>
<l>Dat mo's4yses hadde ghereet.</l>
<l>Ende quam aldaer dauid lach.</l>
<l>Ende seidem sijn handgheslach.</l>
<l>Bi mire scout sprac dauid saen.</l>
<l>Hebben si die dod ontfaen.</l>
<l>Nv soutv vormeer met mi bliuen.</l>
<l>Die di slaet sal mi ontliuen.</l>
<l>HJerna quam dauite mare.</l>
<l>Dat die filistiene aldare.</l>
<l>Eene stad naer hadden testord.</l>
<l>Ceila so hiet die pord.</l>
<l>Doe ghinc  hi bi  ons heren rade.</l>
<l>Ende dede vtermaten scade.</l>
<l>Den heidinen ende sconfierdse mede.</l>
<l>Ende ghinc ligghen in de stede.</l>
<l>Dar haddene saul na gheuaen.</l>
<l>Mar hi rumde die stede saen.</l>
<l>Ende hi voer dart bet woester  was.</l>
<l>Doe quam te hem ionathas.</l>
<l>Ende si vernueden dar ter steden.</l>
<l>Die vrienscap van hem beden.</l>
<l>Jonathas sprac van 's4ysrahel.</l>
<l>Wordstu coninc weetic wel.</l>
<l>Oec weet mijn vader hoesoet si.</l>
<l>Jc bliue die vorste noch na di.</l>
<l>Met deser talen sijn si versceden.</l>
<l>Seerechlike onder hem beden.</l>
<l>Doch so heuet saul verstaen.</l>
<l>War dauid was enenghegaen.</l>
<l>Ende berincdene met eere somme.</l>
<l>Ghenen oghen berch alomme.</l>
<l>lees efot</l>
<l>Sodat dauid in sorghen was.</l>
<l>Mar saul quam niemare das.</l>
<l>Dat die heidine waren int land.</l>
<l>Dus moesti laten sinen viant.</l>
<l>Al soud hem int herte derren.</l>
<l>Ende sijn selues land verwerren.</l>
<l>DAuid sciet danen bedi.</l>
<l>Hi voer ligghen in engadi.</l>
<l>Dat land was van rochen vast.</l>
<l>Jn engadi leesmen waest.</l>
<l>Bom dar blaseme  hanghet ane.</l>
<l>Een deel na wijngards ghedane.</l>
<l>Jc waent nv doude heuet benomen.</l>
<l>Saul es na dauite comen.</l>
<l>Met .iij.dusent diene sochten.</l>
<l>Dar cume een man crupen mochte.</l>
<l>Sodat hi in eenen ole ghinc.</l>
<l>Om te doene alsulke dinc.</l>
<l>Alse die nature ghebiet.</l>
<l>Dauid was daer al wistijs niet.</l>
<l>Doe seiden die knapen dauite.</l>
<l>God dies di wille maken quite.</l>
<l>Heuet di nu dinen viand.</l>
<l>Ghegheuen in dine hand.</l>
<l>Mar dauid ne dedem els gheen leet.</l>
<l>Dan hi van sinen mantel sneet.</l>
<l>Enstic  smal ende ghinc van der stede.</l>
<l>Oec sloech hi vor sine herte mede.</l>
<l>Dar hi ten sinen weder quam.</l>
<l>Mormende si ende waren gram.</l>
<l>Sodat hi oec ward veruard.</l>
<l>Dat si souden ten coninc ward.</l>
<l>Hi suoer ne sloeghene niet in striden.</l>
<l>God. of in euele in corten tiden.</l>
<l>Hets tuifelic  vermidic sijns mere.</l>
<l>Here god onse lieue here.</l>
<l>Ne late mi dat niet ghescien.</l>
<l>Dat ic mine hand doe an dien.</l>
<l>Die te coninghe es ghewiet.</l>
<l>Ende met sacramente ghebenediet.</l>
<l>Alle stilledise met deser dinc.</l>
<l>lees balseme</l>
<l>n uit r en st uit h (?) gewijzigd, hand D, lees En stic in andere handschriften ene scrode</l>
<l>DOe saul vten hole ghinc.</l>
<l>Volghedem dauid ende riep sere.</l>
<l>Coninc riep hi ende mijn here.</l>
<l>Ende saul sach achter weder.</l>
<l>Ende dauid neech ter herden neder.</l>
<l>Ende seide tvi horstu haren raet.</l>
<l>Die van mi di segghen quaet.</l>
<l>Sie litekin an dijn cleet.</l>
<l>Ende marc  hoe ic dijns vermeet.</l>
<l>Mettien saul weenen began.</l>
<l>Hi sprac du bes de rechter man.</l>
<l>God sal di lonen ende bi desen.</l>
<l>Weettic dattu sout coninc wesen.</l>
<l>Suer dattu niet na mi met crachte.</l>
<l>Verslaes al mijn gheslachte.</l>
<l>Dauid suord hem openbare.</l>
<l>Ende saul kerde met sire scare.</l>
<l>TJen tiden so starf samuel.</l>
<l>Ende al die van 's4ysrahel.</l>
<l>Si beweende sine dod.</l>
<l>Si groeuene cleene ende grod.</l>
<l>Jn sine pord te ramacha.</l>
<l>Ende dauid die vlo derna.</l>
<l>Jn die wostine van pharaan.</l>
<l>Dar wonde rabal  een rike man.</l>
<l>Die van calef gheboren was.</l>
<l>Dauid dedem bidden das.</l>
<l>Want hi dicken nabals herden.</l>
<l>Van meneghen verliese verwerden.</l>
<l>Dar hi in die wostine laghe.</l>
<l>Dat hi in den goeden daghe.</l>
<l>Hem sende hiet ter spisen ward.</l>
<l>Nabal die scalt ende hadt onward.</l>
<l>Ende seide men machse wassen nu sien.</l>
<l>De knechte die haren here ontvlien.</l>
<l>Sodat men dauite den lachter.</l>
<l>Seide di hi hem sprac van achter.</l>
<l>Doe suoer dauid hi soud al dod.</l>
<l>Slaen. bede clene ende grod.</l>
<l>Ende ghinc met hem .cccc. wech.</l>
<l>Mar nabals wijf quam in den wech.</l>
<l>Met prosente hem teghemoete.</l>
<l>lees ramatha</l>
<l>lees nabal</l>
<l>De vrouwe was wijs van worden soete.</l>
<l>Ende dartoe scone ende bequame.</l>
<l>Abigail was hare name.</l>
<l>Wijs was dese vrouwe dan.</l>
<l>Ende bat ouer den dullen man.</l>
<l>DE scone vrouwe bediet marien.</l>
<l>Die van menegher dorpernien.</l>
<l>Ons verbiet ende oec ontvint.</l>
<l>Jeghen hare verbolghen kint.</l>
<l>Ende gheuet hare dueghet te prosente.</l>
<l>Dar wi bi te parlemente.</l>
<l>Al ontgaen ende ghenesen.</l>
<l>Want hare eist dat wi hier lesen.</l>
<l>MAr doe nabal dat vernam.</l>
<l>Dat dauid hadde ghesijn so gram.</l>
<l>Haddi die sorghe so grod.</l>
<l>Dat hi bleef binnen .xl. daghen dod.</l>
<l>Ende dauid die nam die vrouwe.</l>
<l>Om hare dueghet om hare trouwe.</l>
<l>Want saul hem sijn wijf onthilt.</l>
<l>Ende gafse eenen andren met ghewelt.</l>
<l>Echt vreeschede saul dat.</l>
<l>Jn wat steden dauid zat.</l>
<l>Hi nam met hem .iij'hm. man.</l>
<l>Want hi wildene striden an.</l>
<l>Ende lodgierde bi der montaengen.</l>
<l>Nachts ghinc dauid in die campaengen.</l>
<l>Hem ne was oec niemen bi.</l>
<l>Dan sijn neue abisa's4y.</l>
<l>Jns coninx tente quamen si stille.</l>
<l>Abisa's4y sach sinen wille.</l>
<l>Want al tfolc sliep nu hord sijn spreken.</l>
<l>Nv laet mi den coninc dorsteken.</l>
<l>So sijn wi vte alre nod.</l>
<l>Mar dauid wederbod.</l>
<l>Omt sacrament dat hi ontfinc.</l>
<l>Mar hi hiet hem dese dinc.</l>
<l>Nem dat vat dar twater in es.</l>
<l>Enten scacht ic bidde di des.</l>
<l>Die te sinen hofde staet.</l>
<l>Dan eist tijt dat men enengaet.</l>
<l>Dit namen si ende ghinghen dane.</l>
<l>Doe si quamen ter rotschen ane.</l>
<l>Riep dauid sere vtermate.</l>
<l>An abner sauls drussate.</l>
<l>Ende an al therre grod.</l>
<l>Hi riep ghi sijt kinder der dod.</l>
<l>Dat ghi den coninc niet ne wacht.</l>
<l>Siet waer es sijn nap ende sijn scacht.</l>
<l>Saul es diene eerst bekint.</l>
<l>Ende seide bestu dat lieue kint.</l>
<l>Dauid die daer roeps so sere.</l>
<l>A's4y here segghet hi mijn here.</l>
<l>Tvi volghestu dus na dinen knecht.</l>
<l>Saul sprac ic hebbe onrecht.</l>
<l>Kere in doedi nemmermeer quaet.</l>
<l>Dauid sprac siet waer hier staet.</l>
<l>Des coninx nap ende sijn sperre.</l>
<l>Come iemen ende haelt vten herre.</l>
<l>Ghebenedijt so moetstu sijn.</l>
<l>Dattv spares tleuen mijn.</l>
<l>Sprac saul ende sciet van den velde.</l>
<l>Ende de sine met ghewelde.</l>
<l>DAuid ende sine .dc. man.</l>
<l>Vloen onder die filisten dan.</l>
<l>Omdat hi saule ontsach.</l>
<l>Athis  onthiltene vp dien dach.</l>
<l>Die die crone droech van gret.</l>
<l>Jn cichelech heuet hine gheset.</l>
<l>Omdat hi hem daer onthilde.</l>
<l>Dauid voer rouen met ghewelde.</l>
<l>Vp die heidine met sire vane.</l>
<l>Ende emmer dedi teuerstane.</l>
<l>Achise den coninc ouerwaer.</l>
<l>Dat hi rouede vp sinen suaer.</l>
<l>TEenen tiden quamen ouereen.</l>
<l>Vergadert die filisteen.</l>
<l>Jeghen dierahelsce  scaren.</l>
<l>Achis hiet dauite varen.</l>
<l>Mede ende seide hoet mijn leuen.</l>
<l>Saul heuet sine vane verheuen.</l>
<l>Vp gelboe met 's4ysrahel.</l>
<l>Dod was die heleghe samuel.</l>
<l>HOrd hier wonder hoesoet vaert.</l>
<l>Saul die coninc ward veruaert.</l>
<l>An gode dat hi vraghen hiet.</l>
<l>Mar god ne andwordem niet.</l>
<l>lees achis</l>
<l>lees get</l>
<l>lees disrahelsce</l>
<l>Te sinen sprac die harem ca's4ytijf.</l>
<l>Soec mi ieuwer  doch een wijf.</l>
<l>Die heuet een ficoen.</l>
<l>Dat meent een wijf die dat can doen.</l>
<l>Dat de dode mensche verriset.</l>
<l>Ficoen  alse ons die lettre wiset.</l>
<l>Hiet die constic  laest aldus.</l>
<l>Ende vant eenen man hiet ficus.</l>
<l>Nv hadde saul dartevoren.</l>
<l>Al die touerers doen storen.</l>
<l>Die waren in al sijn land.</l>
<l>Dat mer niewer inne vand.</l>
<l>Die van sulc iet conste als ict las.</l>
<l>Sonder eene die abners moeder was.</l>
<l>Sodat soe hem verwijst ward.</l>
<l>Saul ghinc nachts dareward.</l>
<l>Hem derder beuaen in noden.</l>
<l>Verwec mi sprac hi eenen doden.</l>
<l>Die ic di seluen nomen sal.</l>
<l>Soe sprac iane weestu tongheual.</l>
<l>Dat saul hem heuet ghedaen.</l>
<l>Die met sulker dinc ommegaen.</l>
<l>Wiltu mi doen ontliuen mede.</l>
<l>Mar die coninc suoer hare vrede.</l>
<l>Ende seide verwec mi samuel.</l>
<l>Tvijf dede alse dartoe beuel.</l>
<l>Ende doe soe  sach den heleghen man.</l>
<l>Quam haer een vaer so grod an.</l>
<l>So riep twi heuestu dit ghedaen.</l>
<l>Du best saul ic ebt verstaen.</l>
<l>Saul sprac sijt onuersaghet.</l>
<l>Mar segt mi wat ghi saghet.</l>
<l>So sprac eenen sconen ouden man.</l>
<l>Eens papen mantel heuet hi an.</l>
<l>Doe verhorde saul wel.</l>
<l>An hare dat was samuel.</l>
<l>Ende neech mar samuel heuet gheseit.</l>
<l>Twi daetstu mi desen arbeit.</l>
<l>Dattv mi weckets vter dod.</l>
<l>Saul sprac het dede mi nod.</l>
<l>lees fitoen</l>
<l>lees fitoen</l>
<l>lees const ic</l>
<l>lees fitius</l>
<l>Jc bem beduet  nu ten tiden.</l>
<l>Die filisten willen vp mi striden.</l>
<l>Ende god die ne andword mi niet.</l>
<l>Samuel sprac twi ne vraghestu iet.</l>
<l>Ane mi want dat god van die sciet.</l>
<l>God sal di doen dat hi behiet.</l>
<l>Hi sal di sriken maken quite.</l>
<l>Ende gheuen dat dauite.</l>
<l>Marghin du ende dine kinder.</l>
<l>Sult dod sijn alse wi sijn ghinder.</l>
<l>Hierof twifelt menech meest.</l>
<l>Sulc sprect dat was die quade gheest.</l>
<l>Diere sprac. ende sulc die loghent das.</l>
<l>Sulc seghet dat sine ziele was.</l>
<l>Sulc sine lechame dus nes gheen man.</l>
<l>Diet te vullen ghegronden can.</l>
<l>Doe saul horde die niemare.</l>
<l>Viel hi teneder van vare.</l>
<l>Ende kerde ten herre weder stille.</l>
<l>Want het ware sinen onwille.</l>
<l>Mocht iemen weten oft verstaen.</l>
<l>Dat hi ter wikeligghen ware ghegaen.</l>
<l>Israhel entie heidine mede.</l>
<l>Versameden toter wijchstede.</l>
<l>Mar doe die hoghe filistiene.</l>
<l>Dauite saghen ende de sine.</l>
<l>Ne wilsijt omme ghene dinghen.</l>
<l>Dat hi met hem te wighe ghinghen.</l>
<l>ENde dauid kerde in chichelech.</l>
<l>Doe quam hem mare in den wech.</l>
<l>Dat die stad verloren ware.</l>
<l>Ende die van amelech die scare.</l>
<l>Gheuaende  liede voerde in hare land.</l>
<l>Entie pord ware verbrand.</l>
<l>Dauid ende sijn volc was erre.</l>
<l>Bi den rade van abiaterre.</l>
<l>Die pape was ende godeweten  liet.</l>
<l>Volghede hem  ende juedsche diet.</l>
<l>Ende beghincse aldaer si saten.</l>
<l>Die van amelech ende aten.</l>
<l>tussen d en u door hand C er bovengeschreven: bederuet</l>
<l>lees Gheuaen de</l>
<l>w verbeterd uit ed, de e ervoor bovengeschreven, lees gode weten</l>
<l>Ende sloechse so aldaer ter steden.</l>
<l>Datter waer .cccc. ontreden.</l>
<l>Ende nam hem den roef altemale.</l>
<l>Dus wrac hi die stede wale.</l>
<l>Nv in deser seluer tijt.</l>
<l>Was de wijch de grote strijt.</l>
<l>Tusscen saule ende sine viande.</l>
<l>Saul des vroet was ende becande.</l>
<l>Dat hi des daghes steruen soude.</l>
<l>Haeste ter dod alse die boude.</l>
<l>Want de stoute hebben onwert.</l>
<l>Van vresen te sine veruaerd.</l>
<l>Ende gaen ter dod alst ware spel.</l>
<l>Ende dit betaemt dien coninc wel.</l>
<l>Die moet also coene wesen.</l>
<l>Dat mens cume sal ghenesen.</l>
<l>Om de sine te trostene wel.</l>
<l>Doch vlo tfolc van 's4ysrahel.</l>
<l>Jn gelboe dat die wijch was.</l>
<l>Dar bleef die coene ionathas.</l>
<l>Ende sine twe broedre ter stond.</l>
<l>Ende saul ward sere ghewond.</l>
<l>Dochdat hi sinen sciltknecht bat.</l>
<l>Slach mi dod hier ter stad.</l>
<l>Dat dit onbesnedene diet.</l>
<l>Met minen liue ne spotte niet.</l>
<l>Die cnape ne wilde hi was veruard.</l>
<l>Saul die viel vp sijn suerd.</l>
<l>So moede was hi  horen wi spreken.</l>
<l>Hine mochte hem seluen niet dorsteken.</l>
<l>Dus bleef hi dod daer ter stede.</l>
<l>Also dede die sciltknecht mede.</l>
<l>DJt was doch  dese sciltknecht.</l>
<l>Die achimelech ieghen recht.</l>
<l>Ende dander papen sloech te dod.</l>
<l>Omdat hem saul ghebod.</l>
<l>Omdattene dauid hadde leet.</l>
<l>Sone dursti leuet  niet godeweet.</l>
<l>Dar starf al sauls meisniede.</l>
<l>Die dar waren dart ghesciede.</l>
<l>Saul starf in sine sonden.</l>
<l>Ende omdat hi ten leetsten stonden.</l>
<l>lees doech</l>
<l>lees leuen</l>
<l>Raet sochte ant quade wijf.</l>
<l>Bedi nam hem god sijn lijf.</l>
<l>Dese sonde acht menech clene.</l>
<l>Doch bliuet onteruet alghemene.</l>
<l>Van ertschen goede ende van hemelrike.</l>
<l>Datter hem an houdet ghemeenlike.</l>
<l>SAul was coninc .xx. iaer.</l>
<l>Jn sinen tiden weet vorwaer.</l>
<l>Datter latine coninc was.</l>
<l>Ende hiet ciluiuseneas.</l>
<l>Die vierde ende van troiene comen.</l>
<l>Ghescreuen es oec van hem somen.</l>
<l>Dat omerus tien tiden was.</l>
<l>DJe grote clerc die vele las.</l>
<l>Na sauls dod  die droeue dinc.</l>
<l>Quam ghevloen een iongelinc.</l>
<l>Vten wighe in chichelech.</l>
<l>Ende neech dauite. dauid sprac sech.</l>
<l>Wat maren brincstu. saul es dod.</l>
<l>Ende sine sonen ende menech ghenod.</l>
<l>Warbi weedstud sprac dauid.</l>
<l>Hi seide ic was in den strijt.</l>
<l>Ende sach saule van onmachte.</l>
<l>Hem rusten vp sinen scachte.</l>
<l>Ende hem nakede der viande scare.</l>
<l>Doe seidi te mi com hare.</l>
<l>Dod mi du best besneden man.</l>
<l>Sone slaet mi niet die onde dan.</l>
<l>Jc deet want ic waes sonder waen.</l>
<l>Dat  hi niet ne mochte ontgaen.</l>
<l>Ende bringhedi te litekine die crone.</l>
<l>Ende andre sine sireit scone.</l>
<l>EBreusce segghen dat die ghene.</l>
<l>Jongelinc was doechs sone.</l>
<l>Ende hem de vader dar saul lach.</l>
<l>Dod dat graf  alse hijt sach.</l>
<l>Dauid te draghene dat hi van desen.</l>
<l>Sijn vrient te bet soude wesen.</l>
<l>Ende doe hi hadde ghewiset den sone.</l>
<l>Doddi hem seluen darna die ghene.</l>
<l>Dauid entie mettem waren.</l>
<l>hiervoor ontbreekt seker</l>
<l>lees gaf</l>
<l>Scurden hare cledre tewaren.</l>
<l>Ende weenden ende vasten mede.</l>
<l>Den dach dore na der wet zede.</l>
<l>Dauid sprac ten bode toe.</l>
<l>Sech hoe warstu so coene hoe.</l>
<l>Dattv dine hande te dinen onneren.</l>
<l>Daets an den ghesacrerden ons heren.</l>
<l>Du doemes di seluen het sal di scinen.</l>
<l>Doe hiet hi eenen van den sinen.</l>
<l>Dat hi den knecht sloeghe dod.</l>
<l>Het was ghedaen dat hi ghebod.</l>
<l>DOe maecte dauid eene claghe.</l>
<l>Van vele vresen met handgheslaghe.</l>
<l>Vp saule. ende vp ionathas.</l>
<l>Ende sanc hoe vromech elc  was.</l>
<l>De lieue beclaghede hi dernaer.</l>
<l>Die ghesijn hadde menech iaer.</l>
<l>Tusscen ionathas ende hem mede.</l>
<l>Doe vermalediedi die stede.</l>
<l>De berghe van gelboe.</l>
<l>Dar menech starf ende dese tve.</l>
<l>Sulke scriuen dat si waren.</l>
<l>Nutelic van vruchte tewaren.</l>
<l>Ende si niene droeghen sint.</l>
<l>Sulc scriuet dat men niene vint.</l>
<l>No dau no reghen nemmermee.</l>
<l>Vpt hogheste van gelboe.</l>
<l>DAuid voer darna te lande.</l>
<l>Jn ebron wanic als ict cande.</l>
<l>Want dat hiet hem onse here.</l>
<l>Dar was hi met groter eere.</l>
<l>Coninc van den gheslachte iudas.</l>
<l>Ghesacrert recht als ict las.</l>
<l>DJe derde ewe neemt hier ende.</l>
<l>Die iaere hadde als ict bekende.</l>
<l>.ix.c.ende.xl.endetve.</l>
<l>Lettel min of lettel me.</l>
<l>ABner die sauls drussaet was.</l>
<l>Nam 's4ysobet  sijt seker das.</l>
<l>Ende sacrerdene in manahim.</l>
<l>Ende maecten coninc van beniamin.</l>
<l>Ende van den andren van 's4ysrahel.</l>
<l>Tien tiden ward torloghe fel.</l>
<l>lees ysboset</l>
<l>Tusscen dese .ij. coninghe ente hare.</l>
<l>Abner quam met eere scare.</l>
<l>Ende ioab dauids drussaet  mede.</l>
<l>Teenen stride vp eene stede.</l>
<l>Dar quamen si met eere vorwarden an.</l>
<l>Dat van elken .xii. man.</l>
<l>Souden vechten tusscen dese .ij. scaren.</l>
<l>Elc man den sinen sonder sparen.</l>
<l>Ende staken metten suerde dore.</l>
<l>Dar bleuen si alle teere vre.</l>
<l>Abner vlo ende sine scare.</l>
<l>Joab hadde .ij. broedre dare.</l>
<l>Asael ende abisa's4y.</l>
<l>Dese .iij. ghelouets mi.</l>
<l>Waren dauids suster kinder sarnien.</l>
<l>Asael des horic lien.</l>
<l>Die was snel ghelijc der re.</l>
<l>Ende was vp abner emmermee.</l>
<l>Sodat abner sprac nu ga.</l>
<l>Bet af dat ic di  niet ne sla.</l>
<l>Ende ic ioab niet ne verwerke.</l>
<l>Asael die volghede sterke.</l>
<l>Ende vacht vp abner onsachte.</l>
<l>Doch stac hine dore metten scachte.</l>
<l>Die broedre volgheden alineen.</l>
<l>Alse langhe alse die sonne sceen.</l>
<l>Abner ende de sinen quamen.</l>
<l>Vp eenen berch altesamen.</l>
<l>Dar es versceden elc van andren.</l>
<l>Ende elc ghinc thuvs ward wandren.</l>
<l>Tusscen dese .ij. coninghe was langhe strijt.</l>
<l>Mar dauid wies talre tijt.</l>
<l>Ende isbosets rike nam of.</l>
<l>Want het was gods belof.</l>
<l>Dauid wan kindre in ebron.</l>
<l>Sijn outste sone hiet amon.</l>
<l>Dander die hiet celaphus.</l>
<l>Di derde absalon wi lesent dus.</l>
<l>Dat hi die sconste was van liue.</l>
<l>Die oit quam van herdscen wiue.</l>
<l>Maacha was sijn moeder ghenant.</l>
<l>Ende was gheboren vte heidin land.</l>
<l>lees saruien</l>
<l>Coninc tolomais was hare vader.</l>
<l>Tland van iessur was sijn algader.</l>
<l>De vierde hiet adonias.</l>
<l>Ende die vijffte safacias.</l>
<l>Entie seste hiet ietram.</l>
<l>Jn der seluer tijt so quam.</l>
<l>Abner ende ward besmet.</l>
<l>Jn viantscepen ieghen isboset.</l>
<l>Want hi met sauls amie was.</l>
<l>Ende ward sceldende als ict las.</l>
<l>Bescreuen in waren boeken.</l>
<l>Do dede abner vrienscap soeken.</l>
<l>An dauid hi sprac ghelouet mi wel.</l>
<l>Al dat land van 's4ysrahel.</l>
<l>Ghemakic dat het di dient.</l>
<l>eist dattu wesen wilt mijn vrient.</l>
<l>Doe sprac dauid doe wedercomen.</l>
<l>Micol die mi es ghenomen.</l>
<l>Ende miede  coninc saul gaf.</l>
<l>Al die nijt  die vallet hieraf.</l>
<l>Do sendi hem weder die vrouwe.</l>
<l>Ende abner quam alse die ghetrouwe.</l>
<l>Jn ebron dar hi was ontfaen.</l>
<l>Wel van dauite sonder waen.</l>
<l>Ende belouedem dat hi wel.</l>
<l>Alle die van 's4ysrahel.</l>
<l>Onder hem soude bringhen saen.</l>
<l>Doe abner was wechghegaen.</l>
<l>Quam ioab ende sine scare mede.</l>
<l>Ende hadde met groter vromechede.</l>
<l>Vele touerers  dod ghesleghen.</l>
<l>Ende brochte den roef ghedreghen.</l>
<l>Doe hi de mare vernam van desen.</l>
<l>Dar  abner dar hadde ghewesen.</l>
<l>Ende hem die coninc eere dede.</l>
<l>Sendi eenen bode mede.</l>
<l>Abnerre naer jn derre ghebare.</l>
<l>Alseoft van dauite ware.</l>
<l>Ende doe hi  ne hadde dar hi ghebod.</l>
<l>Sloech hine mordelike te dod.</l>
<l>Ende wrach sinen broeder asael.</l>
<l>lees mie de</l>
<l>lees rouers</l>
<l>lees Dat</l>
<l>Mar dauid ne verdroech niet wel.</l>
<l>Ende toghede dat hi onsculdech ware.</l>
<l>Sulker mord al openbare.</l>
<l>Hi sprac mire suster kinder sarnien.</l>
<l>Sijn mi te hard des moetic lien.</l>
<l>TEerstdat 's4ysboset verhorde.</l>
<l>Abners dod ten eersten worde.</l>
<l>Ward hi droeue ende alsowel.</l>
<l>Met hem alle die van 's4ysrahel.</l>
<l>Doe waren .ij. man in sijn rike.</l>
<l>Die prinche waren ghemeenlike.</l>
<l>Ouer de rouers verre ende na.</l>
<l>Rethab  ende banaa.</l>
<l>Die hadden ieghen hem gheset.</l>
<l>Ende wilden nu miisboset.</l>
<l>Coninc maken ionathas sone.</l>
<l>Want hi comen was die ghene.</l>
<l>Van coninc sauls outsten kinde.</l>
<l>Die tve isboset niet ne minde.</l>
<l>Rechab ende banaa.</l>
<l>Quamen isboset so na.</l>
<l>Dat si den man slapende vonden.</l>
<l>Ende oec mede ten seluen stonden.</l>
<l>Sliep die pordwater  mede.</l>
<l>Dar quamen si ter seluer stede.</l>
<l>Ende sloeghen den coninc dod.</l>
<l>Dat hoft namen si al blod.</l>
<l>Ende brochtent in ebron dauite.</l>
<l>Ende seiden sie. nu bestv quite.</l>
<l>Van hem die stond na dijn leuen.</l>
<l>Nv hord wat hem dauid sal gheuen.</l>
<l>Ghi hebt seit hi uwen here dod.</l>
<l>Sonder scult dats quatheit grod.</l>
<l>Dies moetic v doen van den liue.</l>
<l>Dar dedi die valsce ka's4ytiue.</l>
<l>Handen ende voeten afslaen.</l>
<l>Ende bi der kelen hanghen saen.</l>
<l>Jsbosets houet dedi grauen.</l>
<l>Jn abners graf met diere hauen.</l>
<l>Jsboset hadde .ij. iaer ghewesen.</l>
<l>Coninc alse wi van hem lesen.</l>
<l>Doe quam dierahelsce oude.</l>
<l>lees saruien</l>
<l>lees Rechab</l>
<l>lees mifiboset</l>
<l>lees pordwarder of pordwachter</l>
<l>Te dauite ende suoeren hem oude.</l>
<l>Ende sacrerdene weet dat wel.</l>
<l>Coninc van al 's4ysrahel.</l>
<l>Dit sacre leesmen .iij.warf van hem.</l>
<l>Eerstwarf in bethleem.</l>
<l>Darna in ebron alsowel.</l>
<l>Nv ouer alt volc van 's4ysrahel.</l>
<l>Doe hadde dauid .xxx. iaer.</l>
<l>Ende .xl. iaer weet vorwaer.</l>
<l>Dat hi was coninc van 's4ysrahel.</l>
<l>Mar dat suldi verstaen wel.</l>
<l>Die .vii. iaer ouer iudas gheslachte.</l>
<l>Entie .xxv. iaer entie .viii.</l>
<l>Ouer al die van 's4ysrahel.</l>
<l>Doet dit tegader ende rekent wel.</l>
<l>So vindire .xl. iaer tesamen.</l>
<l>Hord vord hoe die saken quamen.</l>
<l>COninc dauid nam sijn here.</l>
<l>Ende voer winnen met groten ghere.</l>
<l>Jherusalem dat sere vaste sceen.</l>
<l>Nochtoe woendre die iebuseen.</l>
<l>Mar doe hi dervoren quam.</l>
<l>Een iebuseus hiet ornam.</l>
<l>Gaf hem vp die stad beneden.</l>
<l>Turperste  dar si an streden.</l>
<l>Dat nv heet de tor s's4yoen.</l>
<l>Ne mochtsi niet lichte ondoen.</l>
<l>Doe belouede die coninc mede.</l>
<l>Wieso eerst aldaer ter stede.</l>
<l>Sloeghe den eersten iebusceen.</l>
<l>Hi soude hem gheuen ouereen.</l>
<l>De constaulie van den herre.</l>
<l>Doe ghinct altoe met groten gherre.</l>
<l>Mar ioiab  was vor al die partie.</l>
<l>Ende wan de conincstaulie.</l>
<l>Dus wan dauid den tor aldaer.</l>
<l>Ende verdarf verre ende naer.</l>
<l>Vd al die stad die iebuseen.</l>
<l>Ornam bleuere ende el negheen.</l>
<l>Doe veste dauid bet die stede.</l>
<l>Die oesteside hiet hi mede.</l>
<l>Dauids stad oec maecti wale.</l>
<l>lees Tupperste</l>
<l>lees ioab</l>
<l>Darin eene coninxsale.</l>
<l>Van tiren die coninc iram.</l>
<l>Sendem cederhoud als ict vernam.</l>
<l>Ende temmermanne diet consten houwen.</l>
<l>Doe trouwede dauid noch meer vrouwen.</l>
<l>Ende wan in iherusalem.</l>
<l>Noch .xl. sonen an hem.</l>
<l>Jherusalem hiet teerst iobus.</l>
<l>Melchisedech wi lent  dus.</l>
<l>Die gaf hem de name salem.</l>
<l>Doe hiet dauid iebusalem.</l>
<l>Sijnt ward die .b. verkeert in er.</l>
<l>Ende ward ghenant iherusalem.</l>
<l>DJe filistiene traken tesamen.</l>
<l>Doe sii  horden ende vernamen.</l>
<l>Dat dauid ende niemen el.</l>
<l>Coninc ware in 's4ysrahel.</l>
<l>Ghemeenlike sochten si hem.</l>
<l>Tesamen int dal van rafaim.</l>
<l>Niet verre van iherusalem.</l>
<l>Dauid quam vte ieghen hem.</l>
<l>Alsoalse hem god ghebod.</l>
<l>Ende sloech hem meneghen te dod.</l>
<l>Hi was blide diere ontvlo.</l>
<l>Hare afgode lieten si do.</l>
<l>Some van seluere some van goude.</l>
<l>Die nam dauid met ghewoude.</l>
<l>Ende smaltse ende hilt den scat.</l>
<l>Anderwarf quamen si na dat.</l>
<l>Jnt selue dal ende brochten mede.</l>
<l>Hare afgode dar ter stede.</l>
<l>Ende dauid nam vp hem dien strijt.</l>
<l>Ende verwanse terre tijt.</l>
<l>Alse hi tevoren hadde ghedaen.</l>
<l>Dar worden si verwonnen saen.</l>
<l>Ende tote gasen verdreuen.</l>
<l>Dat si thouet niet so saen vpheuen.</l>
<l>DAuid dede derna maken.</l>
<l>Eene tabernakel van dieren saken.</l>
<l>Dar hi darke in setten soude.</l>
<l>Somighe cortine oude.</l>
<l>Die mo's4yses maecte in die wostine.</l>
<l>lees iebus</l>
<l>lees lesent</l>
<l>Was ghebeseghet an de sine.</l>
<l>Mar die colummen ende ander scierhede.</l>
<l>Hilt hi te beseghene teere ander stede.</l>
<l>Doe nam hi .xxx.dusent man.</l>
<l>Ende voer omme die arke dan.</l>
<l>Een goet man hiet aminadab.</l>
<l>Die hadderof die herscap.</l>
<l>Dauid namse met sinen maghen.</l>
<l>Ende settedse vp eenen waghen.</l>
<l>Aminadabs tve outste kinder.</l>
<l>Die menden bede den waghen ghinder.</l>
<l>Aioth ende oza hordicse nomen.</l>
<l>Ende waren bede van leui comen.</l>
<l>Oza ghinc bachten. aioth voren.</l>
<l>Dauid ende dandre alse wijt horen.</l>
<l>Harpten voren ende speelden seere.</l>
<l>Ende loueden onsen here.</l>
<l>Sodat die waghen sturten soude.</l>
<l>Oza diet vernam wel houde.</l>
<l>Hilt die harke mar altehand.</l>
<l>Verdroghedem die rechter hand.</l>
<l>Dar hise mede soude hebben ghedraghen.</l>
<l>Alse hem de vader hadde ghewaghen.</l>
<l>Ende hi bleef vp die stede dod.</l>
<l>Nv moeten si hebben vrese grod.</l>
<l>Die ten lechame gods nv gaen.</l>
<l>Vul besmet met sonden ondaen.</l>
<l>Dat de ziele becopen sal.</l>
<l>Jn darke ne was niet anders al.</l>
<l>Dan aaron  roede ende manna.</l>
<l>Ende de wet gods nv merct hierna.</l>
<l>Dat oza bleef deromme dod.</l>
<l>Dat hi onwerdech al blod.</l>
<l>Sine hand an die arke dede.</l>
<l>Dauid die ontsach hem mede.</l>
<l>Diese in sijn huvs wilde hebben gheset.</l>
<l>Ende voeretse teenen hiet obet.</l>
<l>Die was comen van leui.</l>
<l>Dar was so drie maent segghen si.</l>
<l>Doe dede dauid saen na dat.</l>
<l>Bringhen in sine eighine stad.</l>
<l>Selue dauid ghinc harpen ende singhen.</l>
<l>Dar men die arke soude bringhen.</l>
<l>lees aarons</l>
<l>Sauls dochter micol die sach.</l>
<l>Dar soe te hare veinstre lach.</l>
<l>Dat dauid vor die harke sanc.</l>
<l>Harpte ende vor hare spranc.</l>
<l>Ende dat hadde hare onwerd mede.</l>
<l>Doe darke was thare stede.</l>
<l>Gheset. was daer offrande ghedaen.</l>
<l>Ende dat volc al wel ontfaen.</l>
<l>Teerstendat hi in huvs quam.</l>
<l>Bespottene micol ende was gram.</l>
<l>So sprac hoe eerlike toghede sijn spel.</l>
<l>Heden die coninc van 's4ysrahel.</l>
<l>Alst ware een ribaud ontcleet.</l>
<l>Dauid andworde het was hem leet.</l>
<l>Ende seide vor gode willic spelen.</l>
<l>Ende mi omoedeghen in velen.</l>
<l>Die mi vor dinen vades  coes.</l>
<l>Om dit spot sone hadde altoes.</l>
<l>Micol gheen kind vordat soe starf.</l>
<l>Ende met hare vrucht bedarf.</l>
<l>MJcol bediet die oude wet.</l>
<l>De s's4ynagoge die es besmet.</l>
<l>Dauid bediet marien kint.</l>
<l>Die van hem ward gheboren sint.</l>
<l>Doe soe  in iherusalem.</l>
<l>Jhesum naect so spotte met hem.</l>
<l>Ende hildene ouer eenen ribaut.</l>
<l>Bedi ward soe also benaut.</l>
<l>Dat soe darna bleef kindeloes.</l>
<l>Dats sonder vrucht die iet altoes.</l>
<l>Te hemelrike comen mach.</l>
<l>Mar vp haren leetsten dach.</l>
<l>Leesmen dat micol kint ghewan.</l>
<l>Ten ionxten daghe houd v hieran.</l>
<l>Sal hare de s's4ynagoge bekeren.</l>
<l>Ende ouden an de  wet ons heren.</l>
<l>Ende dan sal comen vrucht van hare.</l>
<l>Want altemale die iuedse scare.</l>
<l>Bliuet dan behouden dit moet wesen.</l>
<l>Dit meent die geste die wi lesen.</l>
<l>Doe dauid sat in sire tale.</l>
<l>Tevreden vtermaten wale.</l>
<l>lees vader</l>
<l>hier ontbreekt sach</l>
<l>lees sale</l>
<l>Ende sine viande lieten rusten.</l>
<l>Begonste hem in sine herte lusten.</l>
<l>Te makene een huvs ons heren.</l>
<l>Darke in te settene dor haer here.</l>
<l>Mar met hem was nathan die prophete.</l>
<l>Hi dede vele bi sine ghehete.</l>
<l>Nachts sprac god segghet die vite.</l>
<l>Tote natanne segh dauite.</l>
<l>Dat hi mijn hus te makene hoede.</l>
<l>Want hijs besturd met menscenbloede.</l>
<l>Sijn sone die na hem sal sijn here.</l>
<l>Sal maken een  huvs in mijn here.</l>
<l>Jc sal vast maken ewelike.</l>
<l>Sijn sitten ende sijn rike.</l>
<l>Hi sal mijn kint sijn ende ic sijn vader.</l>
<l>Bi desen worden willemen algader.</l>
<l>Segghen dat salmon si behouden.</l>
<l>Do dit seide dauid den ouden.</l>
<l>Natan doe ward hi harde vro.</l>
<l>Ende dankets onsen here do.</l>
<l>Dat sijn kint na gode te lone.</l>
<l>Na hem soude draghen crone.</l>
<l>DOe sloech hi die filistiene echt.</l>
<l>Ende nam hem de macht entat recht.</l>
<l>Dat si hadden in 's4ysrahel.</l>
<l>Die moabiten alsowel.</l>
<l>Nam hi hare macht ende haer land.</l>
<l>Ende maketse eighin altehand.</l>
<l>Van liue ende van goede mede.</l>
<l>Ende sloech met groter moghenthede.</l>
<l>Azadeser den coninc derna.</l>
<l>Die droech die crone van sabba.</l>
<l>Die van damasch ende van surie.</l>
<l>Holpen des coninx partie.</l>
<l>Hi sloegher .xxx.dusent man.</l>
<l>Ende makede surien eighin dan.</l>
<l>Theu die coninc van amat.</l>
<l>Sende dauite omme dat.</l>
<l>Grote ghiften want hi hadde dod.</l>
<l>Azadeser sinen viant grod.</l>
<l>Alse dauid kerde van surien.</l>
<l>Quamen met harre partien.</l>
<l>Esaus gheslachte van eudruuien.</l>
<l>lees idumeen</l>
<l>Derre sloech dauid menecheen.</l>
<l>.xviii.dusent weet vorwaer.</l>
<l>Ende .xxiii.dusent naer.</l>
<l>Ende maecte eighin idumea.</l>
<l>Dar wart vervullet dat rebecca.</l>
<l>Tevoren hadde van gode verstaen.</l>
<l>Dat doutste soude ondaen.</l>
<l>Ten ionxten dus sprac god ter moeder.</l>
<l>Esau was doutste broeder.</l>
<l>Daraf quam idumea.</l>
<l>Jacob ward gheboren na.</l>
<l>Dar tfolc van 's4ysrahel of quam.</l>
<l>Diese eerst in eighindoeme nam.</l>
<l>Dauid brochte met ghewout.</l>
<l>Jn iherusalem seluer ende goud.</l>
<l>Dat hi vp die viande wan.</l>
<l>Ende offeret onsen here dan.</l>
<l>Ende coper van corincten mede.</l>
<l>Dar salamon of sident dede.</l>
<l>Maken die cireit van den temple.</l>
<l>Dies men hiernaer sal horen exemple.</l>
<l>Dar nam hi mifiboset.</l>
<l>Jonathas sone ende heftene gheset.</l>
<l>Te sinen brode in sine sale.</l>
<l>Want sijn vader verdienets wale.</l>
<l>Nv starf die rike coninc naas.</l>
<l>Die van amon coninc was.</l>
<l>Ende diene tien tiden onthilt.</l>
<l>Dat hi ontvlo sauls ghewelt.</l>
<l>Anon  ontfinc die crone.</l>
<l>Naas sone ints vaders trone.</l>
<l>Dauid sende bode met rade.</l>
<l>Te hem ende bat dat ghestade.</l>
<l>De vrienscap bleue ende maende des.</l>
<l>Alsoals in naas liue was.</l>
<l>Mar die prinsen ontrieden  seere.</l>
<l>Anon  den coninc haren here.</l>
<l>Ende seiden dauid sent omme spien.</l>
<l>Jn dat land ende doet besien.</l>
<l>Dar dedi dauids boden scande.</l>
<l>a gewijzigd in o en afkortingsteken voor er toegevoegd, hand D, lees onderdaen ervoor ontbreekt sijn</l>
<l>ontriedent op rasuur, hand D, in andere handschriften mesriedent</l>
<l>Dat si met lachtre quamen te lande.</l>
<l>Doe amon  sach dat al 's4ysrahel.</l>
<l>Ende dauid vp hem was fel.</l>
<l>Hurdi al tfolc van surien.</l>
<l>Dauid sende met sire partien.</l>
<l>Joab die voer vp rabad.</l>
<l>Dat was hare vaste stad.</l>
<l>Die  van surien hilden tfelt.</l>
<l>Dandre die stad met ghewelt.</l>
<l>Joab sciet sijn herre bedi.</l>
<l>De helt gaf hi abisa's4y.</l>
<l>Sinen broeder ende hilt de helt.</l>
<l>Vp die suriene wan hi tfelt.</l>
<l>Die lieten hem met suerden iaghen.</l>
<l>Doe dat die van amon versaghen.</l>
<l>Vloen si voren abisai mede.</l>
<l>Ende ontvlon in hare stede.</l>
<l>Doe kerde in iherusalem.</l>
<l>Joab ende al sijn volc met hem.</l>
<l>DJe van surien bolghen dies.</l>
<l>Dat si hadden dat verlies.</l>
<l>Ende namen een meerre herre.</l>
<l>Dauid settem ter werre.</l>
<l>Ende sloegher .xl.dusent man.</l>
<l>Darnaer so maecten si pais nochtan.</l>
<l>Teenen niewen iare  doe coren ende gras.</l>
<l>Jn sinen eersten comene was.</l>
<l>Dede dauid met groter werren.</l>
<l>Tland van damon  destrueren.</l>
<l>Ende beligghen oec rabat.</l>
<l>Selue bleef dauid in die stad.</l>
<l>Eens daghes ghinc hi in sine sale.</l>
<l>Ende sach een wijf vulmaket wale.</l>
<l>Hiet betsabee vrias wijf.</l>
<l>Die  met fonteinen coelde har lijf.</l>
<l>Ende ward met hare minnen beuaen.</l>
<l>Hi namse ende bekensedse saen.</l>
<l>Ende die vrouwe die ontfinc.</l>
<l>Doe dauid wiste die dinc.</l>
<l>Dedi vriase ontbieden.</l>
<l>Die vor rabad lach metten lieden.</l>
<l>Omdat hi wilde al openbare.</l>
<l>Dat hi waende dat tkint sijn ware.</l>
<l>Mar doe vrias ten coninc quam.</l>
<l>Ne wildi niet als ict vernam.</l>
<l>Bi sinen wiue slapen gaen.</l>
<l>Hi seide hi sach die arke staen.</l>
<l>Vpt velt ende ioab ligghen vp derde.</l>
<l>Ende gods herre  met groter onwerde.</l>
<l>Soudic dan gaen te minen wiue.</l>
<l>Dit word rouedene van den liue.</l>
<l>Want dauid hem lettren gaf.</l>
<l>Ende screef ioab deraf.</l>
<l>Dat hine sette in den suaersten stot.</l>
<l>Dar hi emmer bleue dod.</l>
<l>Dus kerde vrias metten brieue.</l>
<l>Ende bleef dod vor die heidine dieue.</l>
<l>Alsoals dauid ghebod.</l>
<l>Dese heleghe man bleef wel dod.</l>
<l>BErsabee horde die mare.</l>
<l>Dat hare man versleghen ware.</l>
<l>Ende beweendene na de zede.</l>
<l>Darna trouwedse dauid mede.</l>
<l>Doe sende god te dauite den man.</l>
<l>Sine prophete natan.</l>
<l>Diene scalt ende seide ka's4ytijf.</l>
<l>Du heues gherouet vrias wijf.</l>
<l>Ende heuessene versleghen mede.</l>
<l>Om te deckene dine dorperhede.</l>
<l>Bedi sal altoes onder suerd.</l>
<l>Dijn gheslachte sijn hierachterward.</l>
<l>God sal vp di doen risen plaghe.</l>
<l>Van dinen huse in corten daghe.</l>
<l>DOe andworde dauid saen.</l>
<l>Jc  hebbe in gode mesdaen.</l>
<l>Dar ghinc hi vte sinen trone.</l>
<l>Sitten vp die herde onscone.</l>
<l>Hine scaemdem niet vor die liede.</l>
<l>Te beliene wat hem ghesciede.</l>
<l>Ghelijcalse een ghelouech man.</l>
<l>Doe sprac die prophete nathan.</l>
<l>God heueti dine sonden vergheuen.</l>
<l>lees anon</l>
<l>iar of iare: e door miniatuur onzeker</l>
<l>lees amon</l>
<l>Du ne verlies no rike no leuen.</l>
<l>Mar tkint besteruet sonder keren.</l>
<l>Du heues de viande ons heren.</l>
<l>Der name gods doen lachter spreken.</l>
<l>Die heidine segghen in hare treken.</l>
<l>Hi es onrecht die god van 's4ysrahel.</l>
<l>Dat hi saule was so fel.</l>
<l>Ende dauid meer heuet mesdaen.</l>
<l>Nochtan laet hi sijn rike staen.</l>
<l>Dauid bat gode vor dat kint.</l>
<l>Het starf en diede niet eentwint.</l>
<l>Doet dod was maecti hem vro.</l>
<l>Des wonderde den sinen so.</l>
<l>Ende seiden dune aets niet eentvint.</l>
<l>Eende wanets doen leuende dijn kint.</l>
<l>Nv als  dod es laetstv varen dat.</l>
<l>Ende dauid sprac ic weende ende bat.</l>
<l>Doet leuede mar nv eist dod.</l>
<l>Mijn weenen ne halp mi cleen no grod.</l>
<l>Jn caent wedergheroepen niet.</l>
<l>Jc moet volghen watsoes ghesciet.</l>
<l>DArnaer wonnen si een kint tesamen.</l>
<l>Dat hieten si salomon bi namen.</l>
<l>Bersabee ende hare man.</l>
<l>Dat hilt die prophete nathan.</l>
<l>Ende hiet bi namen icida.</l>
<l>Joab vacht vp rabat derna.</l>
<l>Sodat hi dauite comen dede.</l>
<l>Ende seide here neemt vp die stede.</l>
<l>Dat men mi niet den zeghe ne tie.</l>
<l>Dauid brac de stede vrie.</l>
<l>Melcon haren god nam hi die crone.</l>
<l>Die diere van goude was ende scone.</l>
<l>Darin stonden diere stene.</l>
<l>Hem seluen maectireof eene.</l>
<l>Dar hi in sette eenen sardone.</l>
<l>Men wiste so diere no so scone.</l>
<l>Jnt land van amon dander steden.</l>
<l>Brac hi al met moghentheden.</l>
<l>Ende dede de liede van den liue.</l>
<l>Kinder manne ende wiue.</l>
<l>GOd gheselde dauite na tgone.</l>
<l>Amon dauids outste sone.</l>
<l>lees itida</l>
<l>Minde absalons suster sijns broeder.</l>
<l>Die commen was van absalons moeder.</l>
<l>Ende amons halue suster was.</l>
<l>Thamar hiet soe als ict las.</l>
<l>Hi maectem siec omdat hi woude.</l>
<l>Dat soe sijns pleghen soude.</l>
<l>Ende doe soe hemelike hem was bi.</l>
<l>Seidi suster lich bi mi.</l>
<l>Ende waser met crachte mede.</l>
<l>Ende aldaer ter seluer stede.</l>
<l>Verhaethise ende stacse vd.</l>
<l>So ghinc weenende ouerlud.</l>
<l>Ende heuet absolone gheclaghet.</l>
<l>Die suighet ende de dinc verdraghet.</l>
<l>Over .ij. iaer maecte absolon feeste.</l>
<l>Ende bat met hem die alremeeste.</l>
<l>Sine broedre des coninx kinder.</l>
<l>Amon die quam mede ghinder.</l>
<l>Jn der feesten dedi saen.</l>
<l>Sinen broeder dar verslaen.</l>
<l>Ende dander ontvloen met vare.</l>
<l>Doe dauite quam die mare.</l>
<l>Van sinen sone was hi onvro.</l>
<l>Mar absolon ontvlo.</l>
<l>Te tholomas sinen oudervader.</l>
<l>Dies tland van iessur was algader.</l>
<l>Doch dat hi versoende dernaer.</l>
<l>Die geste seghet ons vorwaer.</l>
<l>Dat nie ne was so scone lijf.</l>
<l>Ghewonnen van manne an wijf.</l>
<l>Alse absolon dauids sone.</l>
<l>Sijn haer was hi te cortene ghewone.</l>
<l>Dat cochten die vrouwen so diere.</l>
<l>Jn cans ghesegghen in ghere maniere.</l>
<l>TEerstdat absolon versoent was.</l>
<l>Begondi hem te pine das.</l>
<l>Hoe hi den vader verdreue.</l>
<l>Ende hi selue coninc bleue.</l>
<l>Hi brochte liede an sine side.</l>
<l>Diet wilden ende dies waren blide.</l>
<l>Ende met hem in ebron voeren.</l>
<l>Dar si hem hulde suoeren.</l>
<l>Sodat hi hadde eene grote scare.</l>
<l>Doe dien vader quam die mare.</l>
<l>Rumdi iherusalem die stad.</l>
<l>Want hi sere ontsach al dat.</l>
<l>Beliepene dat  hine hadde vermord.</l>
<l>En al dat ware in die pord.</l>
<l>Dus streec hi vte ende alle de sine.</l>
<l>Om te ontvliene in die wostine.</l>
<l>BAruoet was hi ende sine scare.</l>
<l>.x. amien liet hi dare.</l>
<l>Die wachten souden sine sale.</l>
<l>Darke dedi tien male.</l>
<l>Met hem den leuiten draghen.</l>
<l>Omdat hi gods raet wilde vraghen.</l>
<l>Mar god diene andwordem niet.</l>
<l>Mettien dauid die arke hiet.</l>
<l>Wedervoeren in die stede.</l>
<l>Hi sprac ic ende de mine mede.</l>
<l>Sullen in die wostine vlien.</l>
<l>Die dinc die in die stad ghescien.</l>
<l>Suldi mi hemelike ontbieden.</l>
<l>Doe quam hi met sinen lieden.</l>
<l>Darne een versach hiet s's4ymei.</l>
<l>Sauls namaech so was hi.</l>
<l>Die warp na hem muedre ende stene.</l>
<l>Ende gaf hem meneghen vloec niet clene.</l>
<l>Hi riep ga wech blodech man.</l>
<l>Nv slaendi die sonden dan.</l>
<l>Die du an saule heues begaen.</l>
<l>Ab's4ysai wilde dien slaen.</l>
<l>Dauid seide neen laet bliuen.</l>
<l>Miin selues kint wille mi ontliuen.</l>
<l>Wat wondre eist van desen dan.</l>
<l>God sende hare desen man.</l>
<l>Omdat hi mi soude vloeken.</l>
<l>Nv moete god mijns lachters roeken.</l>
<l>Een vroet man die cusi hiet.</l>
<l>Dar hem dauid mede beriet.</l>
<l>Dicke als hi hadde te doene.</l>
<l>Die quam ende neech absolone.</l>
<l>[Mar] [het] [was] [bi] [dauids] [rade] [dan.]</l>
<l>[Dauid] [sprac] [alse] [een] [wijs] [man.]</l>
<l>[Ganc] [wes] [met] [absolone] [sonder] [baraet.]</l>
<l>[Ende] [score] [achitofels] [raet.]</l>
<l>[lees] [dar]</l>
<l>[Achitofel] [was] [dat] [es] [becant.]</l>
<l>[Absolons] [raet] [ende] [dauids] [viant.]</l>
<l>Te  iherusalem in die stede.</l>
<l>Ende groetene ouer coninc mede.</l>
<l>Absolon andworde saen.</l>
<l>Waer warstu met dinen vrient ghegaen.</l>
<l>Cusi seide ic bems met hem.</l>
<l>Dien al die  van iherusalem.</l>
<l>Ende god te coninghe heuet vercoren.</l>
<l>Alsic dinen vader tevoren.</l>
<l>Diende willic di dienen mede.</l>
<l>Absolon ghinc daer ter stede.</l>
<l>Bi dauids amien ligghen saen.</l>
<l>Dat men te bet mochte verstaen.</l>
<l>Dat hi den vader ware fel.</l>
<l>Aldus riet hem achirofel.</l>
<l>Die dauite haette in allen doene.</l>
<l>Doe seidi tote absolone.</l>
<l>Jc neme best .xii.dusent man.</l>
<l>Ende volghe dinen vader an.</l>
<l>Hi es moede ic salne lichte ontliuen.</l>
<l>[Dus] [sal] [al] [tfolc] [an] [di] [bliuen.]</l>
<l>Absolon sprac roep cusi.</l>
<l>Jc wille hi ten rade si.</l>
<l>Cusi sprac dit es de raet mijn.</l>
<l>Dijn vader ende die met hem sijn.</l>
<l>Sijn scare  ende van groter werre.</l>
<l>Sloeghen si iemen vp dinen here.</l>
<l>Tfolc moete al beroeren derbi.</l>
<l>Mar hore dits de raet van mi.</l>
<l>Men sal al 's4ysrahel ontbieden.</l>
<l>Warso hi es van sinen lieden.</l>
<l>Hem ende alle de sine bestaen.</l>
<l>Dus ne mach hijs niet ontgaen.</l>
<l>Dar ward cusis raet ghepriset.</l>
<l>Mar cusi heuet dit ghewiset.</l>
<l>Diet dauite daden te uerstane.</l>
<l>Doe vlo dauid ouer die iordane.</l>
<l>Eer die dagheraet  ward clare.</l>
<l>Doe achirofel  ward gheware.</l>
<l>de verzen 10425-10430 ontbreken</l>
<l>hiervoor ontbreekt Cusi quam</l>
<l>lees achitofel</l>
<l>vers 10450 ontbreekt</l>
<l>lees starc</l>
<l>lees achitofel</l>
<l>Dat men sinen raet niet ne dede.</l>
<l>Wist  wel die wareit mede.</l>
<l>Dat comen soude in sijn rike.</l>
<l>Dauid weder sekerlike.</l>
<l>Ende gheweldech worden des lands.</l>
<l>Die  verhinc hi hem tehands.</l>
<l>Absolon gaderde sijn herre.</l>
<l>Vp den vader met groten gherre.</l>
<l>Ende voer ouer die iordane.</l>
<l>Coningstauel maecti derane.</l>
<l>Amasa in ioabs stede.</l>
<l>Ouer al sijn herre mede.</l>
<l>Abigail dat was sijn moeder.</l>
<l>Dauid was selue hare broeder.</l>
<l>Mar tfolc dat woende ouer die iordane.</l>
<l>Dat trac meestal dauite ane.</l>
<l>Ende daden hem eere mettien.</l>
<l>Scarde dauid sijn herre in drien.</l>
<l>Alse die sone vp hem quam.</l>
<l>Dene scare ioab nam.</l>
<l>Dander abisai sijn broeder.</l>
<l>Sarnia  was harre bede moeder.</l>
<l>De derde scare was beset.</l>
<l>Met eenen hiet ethei van get.</l>
<l>Oec wilde dauid met hem varen.</l>
<l>Si  seiden du ne soud tewaren.</l>
<l>Mee  reken dijn lijf  allene.</l>
<l>Vor .x.m. man ghemene.</l>
<l>Om ons sulsi niet vele gheuen.</l>
<l>Si staen allene om dijn leuen.</l>
<l>Ende doe tfolc porren began.</l>
<l>Omtrent .vii.dusent man.</l>
<l>Seide dauid dar si vtetraken.</l>
<l>Houd mi bouen allen saken.</l>
<l>Absalon mijn kint van der dod.</l>
<l>Des daghes was die wijch so grod.</l>
<l>Bi den effraiminden  foreesten.</l>
<l>Aldaer bleuer van den beesten.</l>
<l>lees wisti</l>
<l>lees Dies</l>
<l>lees Saruia</l>
<l>lees men</l>
<l>inden op rasuur, hand D, reconstrueer [effraimscen] conform andere handschriften</l>
<l>Vele meer dod dan van den suerde.</l>
<l>Absalons volc vlo  sire verde.</l>
<l>Ende lieter .xx.dusent man.</l>
<l>Absalon nam die vlucht deran.</l>
<l>Blodshouets vp eenen muvl gheseten.</l>
<l>So scone man wildijt weten.</l>
<l>Ne ward noit man  van wiue gheboren.</l>
<l>Onder eene heeke alse wijt horen.</l>
<l>Quam hi al blodshouets ghereden.</l>
<l>Dat dedi al van condicheden.</l>
<l>Sijn haer was ghespreet wide.</l>
<l>Metten winde in elke side.</l>
<l>Ende vloch daer die wint ghebod.</l>
<l>Want so scone was ende so grod.</l>
<l>Dat verwerrende in die telghen.</l>
<l>Entie muvl des moesti belghen.</l>
<l>Dar hi vp sat ontliep hem dane.</l>
<l>Sodat ioab quam te verstane.</l>
<l>Dat hi dar hinghe ter auenture.</l>
<l>Die staken met .iij. sperren deure.</l>
<l>Sine cnapen namene na dit.</l>
<l>Ende worpene in eenen diepen pit.</l>
<l>Ende droeghervp eenen hop stene grod.</l>
<l>Aldus bleef absalon dod.</l>
<l>Dat volc dat met hem was ende herre.</l>
<l>Vlo thuvs ward met groten gherre.</l>
<l>Mar doe dauid wiste de mare.</l>
<l>Dat sijn kint versleghen ware.</l>
<l>Weendireomme hi hadt ghemint.</l>
<l>Ende seide absalon lieue kint.</l>
<l>Of ic steruen mochte vor  di.</l>
<l>Al sijn volc was veruard derbi.</l>
<l>Ende durste niet comen in die stede.</l>
<l>Eert hem ioab laten dede.</l>
<l>Ende seide wiltu dus begheuen.</l>
<l>Die di heden behilden tleuen.</l>
<l>Du mins die ghene die di aten.</l>
<l>Ende dine vriende wiltu laten.</l>
<l>Sprec vriendelike dinen vrienden an.</l>
<l>Of metti ne bliuet gheen man.</l>
<l>Aldus bliuestu al verdreuen.</l>
<l>man is overtollig</l>
<l>Dus heuet dauid tweenen begheuen.</l>
<l>DJe ghene die met absalone.</l>
<l>Hadden ghesijn in desen doene.</l>
<l>Peensden om dauids weldaden.</l>
<l>Ende worden dies te rade.</l>
<l>Dat si halen souden hem.</l>
<l>Weder in iherusalem.</l>
<l>Si daden suerren dat dauite.</l>
<l>Dat hi soude ioab quite.</l>
<l>Van der constaulien maken.</l>
<l>Ende amasa beuelen de saken.</l>
<l>Dus kerde dauid thuvs ward.</l>
<l>Seme's4y die was veruard.</l>
<l>Die na hem hadde gheworpen stene.</l>
<l>Ende bat ghenade met weene.</l>
<l>Abisai wilden hebben ontliuet.</l>
<l>Mar dauid wilde dat hem bliuet.</l>
<l>DOe ontfinghen al 's4ysrahel.</l>
<l>Mar een hiet siba was hem fel.</l>
<l>Ende versprac den coninc onsachte.</l>
<l>Mar die van iudas gheslachte.</l>
<l>Leeddene met groter moghentede.</l>
<l>Te iherusalem in die stede.</l>
<l>Twijf dar absalon bi lach.</l>
<l>Dede dauid van hem vp dien dach.</l>
<l>Ende hiet amasa gadren therre.</l>
<l>Altegader dar ter werre.</l>
<l>Ende siban volghen die hem fel.</l>
<l>Maecte die van 's4ysrahel.</l>
<l>Amasa dede dat dauid hiet.</l>
<l>Mar te tijt ne quam hi niet.</l>
<l>Doe sprac dauid an abisai.</l>
<l>Nem mine cnapen hetic di.</l>
<l>Ende volch mi siban vaste na.</l>
<l>Dat hi ons niet ontga.</l>
<l>Abisai die nam met hem.</l>
<l>Die stercste van iherusalem.</l>
<l>Ende amasa quam hem teghemoete.</l>
<l>Dien begade ioab onsoete.</l>
<l>Want hi heuet dien verhord.</l>
<l>Hi ende abisai voeren vord.</l>
<l>Ende belaghen den valscen siba.</l>
<l>Jn eene stad heet ebela.</l>
<l>Die porters maecten een verdinc.</l>
<l>Dat men ghinder siban vinc.</l>
<l>Ende warp dat houet neder.</l>
<l>Dus keerden si ten coninc weder.</l>
<l>Dar gaf dauid die constaulie.</l>
<l>Echt ioab van sire partie.</l>
<l>Echt ward dauid vechtende  mee.</l>
<l>Vp dat volc van filiste.</l>
<l>Dar hi so vacht als ict las.</l>
<l>Dat hi bina ghelouech was.</l>
<l>Doe versach dat een g's4ygant.</l>
<l>Hiet iesbidenob als ict vant.</l>
<l>So was golias sijn broeder.</l>
<l>Bede van den vader ende van der moeder.</l>
<l>Hi hadde daer den coninc dod.</l>
<l>Mardatter abisai voren scod.</l>
<l>Ende versloech daer den g's4ygant.</l>
<l>Orfa als ict bescreuen vant.</l>
<l>Droech .iiij. g's4ygante lesen wi.</l>
<l>Jelbaenob  ende sefi.</l>
<l>Ende golias dit waren drie.</l>
<l>Den vierden ne hordic nomen nie.</l>
<l>Mar .xl.  vinghere ende .xl.  teen.</l>
<l>Hadde die ghene weet voreen.</l>
<l>Dauid sloech goliase dod.</l>
<l>Die so sterc was ende so grod.</l>
<l>Sire suster sone abisai.</l>
<l>Sloech ielbidenob  lesen wi.</l>
<l>Ende een riddre hiet sobai.</l>
<l>Sloech den derden hiet sefi.</l>
<l>Den vierden sloech dauids broeder sone.</l>
<l>Dat was alse wi lesen die ghene.</l>
<l>Met .xl.  vingheren met .xii. teen.</l>
<l>Jonathas hiet hi weet voreen.</l>
<l>Dauids neue diene sloech.</l>
<l>Dauids gheslachte was sterc ghenoech.</l>
<l>Een hiet deffron  van dauids maghen.</l>
<l>Dus hordmen iosefuse saghen.</l>
<l>Dart al vlo van sire side.</l>
<l>Bleef hi allene in den stride.</l>
<l>Ende velleder viande so vele.</l>
<l>Dat si vloen in den nijtspele.</l>
<l>lees jesbidenob</l>
<l>lees .xij.</l>
<l>lees .xij.</l>
<l>lees iesbidenob</l>
<l>lees sobocai</l>
<l>lees .xij.</l>
<l>lees effron</l>
<l>Mar dor die vrese die dauid.</l>
<l>Hadde gat in ghenen strijt.</l>
<l>Van ielbidenob  den g's4ygant.</l>
<l>Suoeren de sine altehand.</l>
<l>Dat hi nemmermeer te ghenen tide.</l>
<l>Met hem varen soude te stride.</l>
<l>Want sine dod ware al te fel.</l>
<l>Alle dien van 's4ysrahel.</l>
<l>Doe dauid an elke side.</l>
<l>Jn rusten was van allen stride.</l>
<l>Maecti den souter sonder waen.</l>
<l>Dar .c.ende.l. salm in staen.</l>
<l>Ende .ij'hm. vers ende .dc.ende.vi.</l>
<l>Dus eist gheset in warre lesse.</l>
<l>Ende menech instrument van musike.</l>
<l>Om gode te diene van hemelrike.</l>
<l>Nv hord omme dauite tewaren.</l>
<l>Die stercste van der iuedscer scaren.</l>
<l>Die bi daghe ende bi nachte.</l>
<l>Van sinen liue hadden die wachte.</l>
<l>.xxxvi. warre vdvercoren.</l>
<l>Mar die .vi. ghinghens tevoren.</l>
<l>Ende van den .vi. warre drie.</l>
<l>Vdghenomen ghelouets mie.</l>
<l>Deerste die hiet ietboas.</l>
<l>Die .ccc. als ict las.</l>
<l>Met eere haer  liede versloech.</l>
<l>Dit was vromecheit ghenoech.</l>
<l>ELeazar hiet dander sterke.</l>
<l>Dauids oems sone als ict merke.</l>
<l>Die sloech so vele teenen tide.</l>
<l>Filistien in eenen stride.</l>
<l>Dat hem die rechter hand ende tsuard.</l>
<l>Tegader verstoruen ward.</l>
<l>Ende hi de hand oec niet ne conde.</l>
<l>Ondoen in eene langhe stonde.</l>
<l>Die derde hiet somera.</l>
<l>Doe al therre vlo verre ende na.</l>
<l>Jn eenen strijt alsment ons telde.</l>
<l>Bleef hi allene vp den velde.</l>
<l>Dod slaende die filistiene.</l>
<l>lees iesbidenob</l>
<l>lees iesboas</l>
<l>er gewijzigd in kes, hand D: hakes lees haex</l>
<l>semeia</l>
<l>Bi hem ghewonnen de sine so siene.</l>
<l>Des si des daghes wonnen tfelt.</l>
<l>Dese die  waren van meester ghewelt.</l>
<l>UAn den andren ghelouets mi.</l>
<l>Was die eerste abisai.</l>
<l>Joabs broeder sarnien  kint.</l>
<l>Dauids neue alsment vint.</l>
<l>Die met sinen scachte verwan.</l>
<l>Ende dode wel .ccc. man.</l>
<l>Nochtanne ne mochti niet in dien.</l>
<l>Gheliken den eersten drien.</l>
<l>BAnais  die was na desen.</l>
<l>Die .ij. princhen alse wijt lesen.</l>
<l>Van moab met eeren versloech.</l>
<l>Ende .i. g's4ygant grod ghenoech.</l>
<l>Die lachter onsen here sprac.</l>
<l>Eenen andren hi oec dod stac.</l>
<l>.v. cubitus lanc van groter cracht.</l>
<l>Die hadde in die hand eenen scacht.</l>
<l>Ende banaias warre eene roede.</l>
<l>Doch bestont hine met groten moede.</l>
<l>Ende ward scachts met hem ghemene.</l>
<l>Ende versloeghene daer allene.</l>
<l>Oec sloech hi eenen libart dod.</l>
<l>Een snee was ghevallen grod.</l>
<l>Entie libart was ghevallen.</l>
<l>Jn eene cisterne horen wi callen.</l>
<l>Dat gat was metten snee bedecht.</l>
<l>Banaias quam sinen wech ghetrecht.</l>
<l>Ende horde gremmen den libard.</l>
<l>Doe bestont hine mettervard.</l>
<l>Ende sloeghene met eene stocke dod.</l>
<l>Dit was hem eene eere grod.</l>
<l>De derde was sobocai.</l>
<l>Die sloech den g's4ygant sefi.</l>
<l>Dese drie daden manheit grod.</l>
<l>Noit ne horde man dies ghenod.</l>
<l>Die filistiene hadden beleghen.</l>
<l>Alle die ganghe van den weghen.</l>
<l>Die ghinghen te bethleem.</l>
<l>Doe was in iherusalem.</l>
<l>Waters berste in ghenen tijt.</l>
<l>lees saruien</l>
<l>leee Banaias</l>
<l>Doe sprac die coninc dauid.</l>
<l>Ende prijsde die edele fonteine.</l>
<l>Die so soete was ende so reine.</l>
<l>Van bethleem die vor di porte stoet.</l>
<l>Hi begherretse in sinen moet.</l>
<l>Doe ghinc dese sobocai.</l>
<l>Banaiais  ende abisai.</l>
<l>Mids dor die viande met stride.</l>
<l>Ende haelden water in dien tide.</l>
<l>Ende voeren weder vechtenderhand.</l>
<l>Noit ne ward sulke daet becand.</l>
<l>Ende gauen dauite de fonteine.</l>
<l>Hine wilder grod no cleine.</l>
<l>Hi seide wat salic ka's4ytiue.</l>
<l>Drinken den anxt van uwen liue.</l>
<l>Hi sturtedse gode toffranden.</l>
<l>Ende dankets hem met beeden handen.</l>
<l>Dat die drie ghenesen waren.</l>
<l>Van al den heidinen scaren.</l>
<l>Maria die maghet reine.</l>
<l>Es twater van deser fonteine.</l>
<l>Dat dauid so seere begherde.</l>
<l>Eer soe oit quam vp die herde.</l>
<l>Begherde hare comste menech man.</l>
<l>Die ic ghenoemen niet ne can.</l>
<l>Die drie diettwater haelden mede.</l>
<l>Bedieden die drievoudechede.</l>
<l>Eenen god ende drie persone.</l>
<l>Bi wies crachte dat die scone.</l>
<l>Maria ter werelt quam.</l>
<l>Dat dauid dat water nam.</l>
<l>Ende hijs ne dranc no min no meere.</l>
<l>Mar hi offret onsen here.</l>
<l>Bediet dat die moeder ons heren.</l>
<l>Hare van manne soude keren.</l>
<l>Ende gode gheoffert wesen.</l>
<l>Dit meent die geeste die wi lesen.</l>
<l>DEse .vi. dar wi af tellen.</l>
<l>Waren de stercste ghesellen.</l>
<l>Van al sconinx dauids herre.</l>
<l>Doch was hi van der meester werre.</l>
<l>Selue die coninc dauid.</l>
<l>Entie stercste in allen strijt.</l>
<l>lees Banaias</l>
<l>lees vechtenderhand. aaneen</l>
<l>Die goedertierste onder die liede.</l>
<l>Ende onder sine meisniede.</l>
<l>Ente sachste die men wiste.</l>
<l>Mar onder sine viande in twiste.</l>
<l>Was hi de wreetste in gheuechte.</l>
<l>Ende alse hi sat oec te rechte.</l>
<l>Was niemen scarper nochte wreeder.</l>
<l>No die heneghe ondaet wrac  ghereeder.</l>
<l>HJerna verhouerde dauid.</l>
<l>Ende hiet ioab daer ter tijt.</l>
<l>Dat hi tellen soude wel.</l>
<l>Alle die van 's4ysrahel.</l>
<l>Dies ne wildi omberren niet.</l>
<l>Joab dede dat men hem hiet.</l>
<l>Omme dese houerde balch god.</l>
<l>Want elc na mo's4yses ghebod.</l>
<l>Die daer ghetelt was van den bode.</l>
<l>Was sculdech sine offrande gode.</l>
<l>Ende dit ne ward daer niet ghedaen.</l>
<l>Coninc dauid heuet verstaen.</l>
<l>Ende bat onsen here deraue.</l>
<l>Dat hi hem die mesdaet vergaue.</l>
<l>Mar onse here sende hem na dat.</l>
<l>Sinen prophete die hiet gad.</l>
<l>Die seide kies van desen drien.</l>
<l>Jn dijn rike sal ghescien.</l>
<l>Een ongher die sal staen .vij. iaer.</l>
<l>Of du sult .iij. maende weet vorwaer.</l>
<l>Vor dine viande vlien.</l>
<l>Of in dijn volc sal ghescien.</l>
<l>Grote sterfte al dure .iij. daghe.</l>
<l>Nu kies hierof eene plaghe.</l>
<l>Doe peinsde die coninc dauid.</l>
<l>Ware dat hi core die honghertijt.</l>
<l>Dies hontghinghen wel die rike.</l>
<l>Darme bestoruent ghemeenlike.</l>
<l>Core hi te vliene sonder werre.</l>
<l>Dats verlies van den herre.</l>
<l>Ende hi maghes al ontgaen.</l>
<l>Want al die stercste bi hem staen.</l>
<l>Dachterste plaghe coes hi ghemene.</l>
<l>Hem enten volke grod ende clene.</l>
<l>HJ sprac hi wilde hem bekeren.</l>
<l>Jn die ontfarmeghe hand ons heren.</l>
<l>Doe sende god ten seluen daghe.</l>
<l>Jnt volc van 's4ysrahel die plaghe.</l>
<l>Buten iherusalem storuen dan.</l>
<l>Des daghes .lxx.dusent man.</l>
<l>Die die hinghel alle dod sloech.</l>
<l>Mettien hi die hand verdroech.</l>
<l>Vp iherusalem die stede.</l>
<l>Om dat volc te slane mede.</l>
<l>Hi stont ter stede als ict vernam.</l>
<l>Daer dartevoren abraham.</l>
<l>'s4Ysaac hadde onder hande.</l>
<l>Gode te gheuene teere offrande.</l>
<l>Dauid die versaghene saen.</l>
<l>Met eenen bloede suerde staen.</l>
<l>Ende riep ic was diere mesdede.</l>
<l>Keer dine hand ende dinen onvrede.</l>
<l>Vp mi ende vp de mine saen.</l>
<l>Dit folc ne heuet niet mesdaen.</l>
<l>Om dese biechte van der sonden.</l>
<l>Dat hi hem seluen dar ter stonden.</l>
<l>Sculdech gaf vor gode al bloet.</l>
<l>Ontfarmets gode ende verboet.</l>
<l>Den ingel meer volx te uerslane.</l>
<l>Entie hingel keerde  dane.</l>
<l>DAd  die prophete seide dauite.</l>
<l>Wiltu sijn der plaghen quite.</l>
<l>Mac dar du saghes den ingel staen.</l>
<l>Gode eenen outaer saen.</l>
<l>Die coninc deet altehand.</l>
<l>Hi cochte saen dat selue land.</l>
<l>Ende maecter saen eenen outaer.</l>
<l>Ende offerde onsen here daer.</l>
<l>Gad die prophete vorseide mede.</l>
<l>Dat aldaer ter seluer stede.</l>
<l>Ons heren temple soude wesen.</l>
<l>Jn dien tiden als wijt lesen.</l>
<l>Was de tabernacle ons heren.</l>
<l>Die mo's4yses met groter eeren.</l>
<l>Maecte ende oec sinen outaer.</l>
<l>Jn gabaon dit weet vorwaer.</l>
<l>Mar die arke hadde met hem.</l>
<l>lees Gad</l>
<l>Dauid in iherusalem.</l>
<l>HJernaer leed also die tijt.</l>
<l>Dat so seere oudde  dauid.</l>
<l>Dat hi verwarmen niet ne mochte.</l>
<l>Al waest dat menne decte sochte.</l>
<l>Doe haeldemen hem tellet die vite.</l>
<l>Eene hiet abisach sunamite.</l>
<l>Eene maghet die vdscone was.</l>
<l>Die sliep bi hem als ict las.</l>
<l>Ende warmdene met haren liue.</l>
<l>Mar van dien scone wiue.</l>
<l>So ne haddi ghene scout.</l>
<l>Hi ne wilde of hi was te out.</l>
<l>Soe diendem bi nachte ende bi daghe.</l>
<l>Dese maghet al sonder saghe.</l>
<l>Bediet marien onser vrouwen.</l>
<l>Die met sonderlingher trouwen.</l>
<l>Gode diende ende noch dient.</l>
<l>Talre stont vor hare vrient.</l>
<l>So es moeder maghet coninghinne.</l>
<l>Ghetrouwet had soe als ict kinne.</l>
<l>Joseph den ouden enten ghetrouwen.</l>
<l>Die niet ne kende onser vrouwen.</l>
<l>Ghelijcalse dauid hadde ab's4ysach.</l>
<l>Daer hi nie menscelike bi lach.</l>
<l>Al was soe sijn ghetrouwe wijf.</l>
<l>Des moetic maken een gheblijf.</l>
<l>Ende dichte die geeste als ict las.</l>
<l>Dauids sone adonias.</l>
<l>Wilde na den vader crone draghen.</l>
<l>Ende dedem maken eenen waghen.</l>
<l>Het was doe der coninghe zede.</l>
<l>Ridderscap haddi oec mede.</l>
<l>Hieromme scaltene niet de vader.</l>
<l>Durdat hijt wiste algader.</l>
<l>Joab was met hem ghesper.</l>
<l>Entie pape abiater.</l>
<l>Want si hem die sake rieden.</l>
<l>Die cracht van des coninx lieden.</l>
<l>Die ne warens hem niet hout.</l>
<l>Doe maecti met groter ghewout.</l>
<l>Eene wersceep te sinen doene.</l>
<l>Mar sinen broeder salomone.</l>
<l>Ende andre heren ne bat hi niet.</l>
<l>Dus es dese dinc ghesciet.</l>
<l>Natan die prophete dede.</l>
<l>Bersabee ter seluer stede.</l>
<l>Toten coninc dauite gaen.</l>
<l>Diet hem al dede verstaen.</l>
<l>Ende seide here du suoers dit doen.</l>
<l>Dat dijn sone salomon.</l>
<l>Na di die crone soude ontfaen.</l>
<l>Nv heuet adonias ghedaen.</l>
<l>Hem coninc heten ende maken feeste.</l>
<l>Dar met hem sijn een deel der meeste.</l>
<l>No minen sone noch oec mie.</l>
<l>Ne bat hi ter feesten nie.</l>
<l>Jc weet wel here na dijn leuen.</l>
<l>Mijn sone ende ic bliuen verdreuen.</l>
<l>Ende ontliuet alse mesdadech diet.</l>
<l>Nochtan die hare dit segghen hiet.</l>
<l>Quam daer ende sprac dese dinc.</l>
<l>Ende seide here mijn coninc.</l>
<l>Du ne seids mi niet van desen.</l>
<l>Dat adonias coninc soude wesen.</l>
<l>Doe suoer die coninc dauid sere.</l>
<l>Bi den leuende god onsen here.</l>
<l>Die mi quite  van allen sorghen.</l>
<l>Dat ic di suoer al sonder borghen.</l>
<l>Salic heden vervulnen noch.</l>
<l>Doe seide hi ten pape sadoch.</l>
<l>Ende toten prophete natan.</l>
<l>Nemet met v mine man.</l>
<l>Ende set mijn kint salomone.</l>
<l>Vp minen muvl ende gheuet hem die crone.</l>
<l>Ende wieten  nv coninc saen.</l>
<l>Dat hi hiet was sciere ghedaen.</l>
<l>Si wiedene met groter feesten.</l>
<l>Dar mochtmen horen na der geesten.</l>
<l>Grod ghelud van den ghediede.</l>
<l>Ende van bosinen dart ghesciede.</l>
<l>Dar salomon in den stoele sat.</l>
<l>Ende die coninc versach dat.</l>
<l>Dancte hi gode dat hi versach.</l>
<l>Doch vor sinen sterfdach.</l>
<l>Sinen sone crone draghen.</l>
<l>Adonias met sinen maghen.</l>
<l>Doe sijt vernamen voer si thuvs saen.</l>
<l>Mar adonias sonder waen.</l>
<l>Vlo in die tabernacle ons heren.</l>
<l>Ende wilde niet danen keren.</l>
<l>Eer hem die coninc tleuen gaf.</l>
<l>Dar hi was in sorghen af.</l>
<l>Doe wilde die coninc al den rike.</l>
<l>Openbare ghemeenlike.</l>
<l>Dat salomon hare coninc ware.</l>
<l>Ende ombod al openbare.</l>
<l>Alle die princhen vor hem.</l>
<l>Te comene in iherusalem.</l>
<l>Dar ward ghesacreerd anderwarf.</l>
<l>Salomon eer die vader starf.</l>
<l>Ende dauid ghebod hem daer.</l>
<l>Gods wet te houdene ouerwaer.</l>
<l>Gherecht te sine ende goedertiere.</l>
<l>Oec hieti hem dat hi sciere.</l>
<l>Gode eenen temple soude maken.</l>
<l>Ende seide hem van wat saken.</l>
<l>Bede van seluere ende van goude.</l>
<l>Versament hadde met ghewoude.</l>
<l>'s4Ysers ende copers mede.</l>
<l>Ende stene teere stede.</l>
<l>Dartoe houds vele ghenoech.</l>
<l>Vele meer dan int gheuoech.</l>
<l>Oec maecti van leuis gheslachte.</l>
<l>Dien beual hi des monsters wachte.</l>
<l>.xxxiii.dusent waerre van dien.</l>
<l>Entie dat volc souden besien.</l>
<l>Berechten ende bescriuen recht.</l>
<l>Derre waerre .vi.dusent echt.</l>
<l>Der wachters van den temple waren.</l>
<l>.iiij.dusent tote eere scaren.</l>
<l>Ende .iiij.dusent min no mere.</l>
<l>Die 's4yniue  songhen onsen here.</l>
<l>DOe sciet hi therre in .xii. partien.</l>
<l>Jn elc deel des horic lien.</l>
<l>Waerre .xxiiij.dusent tesamen.</l>
<l>Die van mo's4yses gheslachte quamen.</l>
<l>lees ymne</l>
<l>Maecte dauid tresorie.</l>
<l>Dus was sijns testamens maniere.</l>
<l>Oec bat hijt sinen kindren dare.</l>
<l>Dat sijt niet verdroeghen suare.</l>
<l>Dat hi den ioncsten gaue die crone.</l>
<l>Want het wilde god van den trone.</l>
<l>Ghelikerwijsdat hi vercoren.</l>
<l>Vte sinen broedren was tevoren.</l>
<l>Nochtandat hi die ioncste was.</l>
<l>Salomon als ict las.</l>
<l>Gaf hi hem alse hem de sine rieden.</l>
<l>Alle die voechscep  van den lieden.</l>
<l>Ende om te makene die temple mede.</l>
<l>Oec offerdi vele dar ter stede.</l>
<l>Gouds ende ander volc ghemene.</l>
<l>Seluers ende diere stene.</l>
<l>Doe naecte dauids sterfdach.</l>
<l>Echt hi salomone anelach.</l>
<l>Ende ghebod hem te erne gode.</l>
<l>De wet te houdene ende de ghebode.</l>
<l>Goedertiere te sine ende gherecht.</l>
<l>Jeghen al de sine echt.</l>
<l>Ende seide dat hem beheten ware.</l>
<l>Dat sijn gheslachte soude dernare.</l>
<l>Coninghe sijn met groter eeren.</l>
<l>Hilden si tghebot ons heren.</l>
<l>Oec seide hi. ioab. die amase.</l>
<l>Ende abner sloech dese tvee.</l>
<l>Mordelike ende sonder nod.</l>
<l>Laet niet steruen sijns selues dod.</l>
<l>Bersalais kinder die doe ere.</l>
<l>Gef hem dijn brod emmermeere.</l>
<l>Want hare vader mijn vrient bleef.</l>
<l>Doe mi dijn broeder verdreef.</l>
<l>Seme's4y die mi vloecte so.</l>
<l>Doe ic vor absolone vlo.</l>
<l>Van hem soutu mi emmer wreken.</l>
<l>Cortelike na dit spreken.</l>
<l>So starf die coninc dauid.</l>
<l>.xl. iaer was lanc de tijt.</l>
<l>Dat hi coninc hadde ghewesen.</l>
<l>Om sijn graf als wijt lesen.</l>
<l>lees tresoriere</l>
<l>So dalf salomon in .viii. steden.</l>
<l>Groten scat dat leesmen heden.</l>
<l>De tve darof weet sonder waen.</l>
<l>Ondede hiernaer de bissop  's4yrcaen.</l>
<l>Ende eenen ondede herodes.</l>
<l>Hiernaer suldi cont wesen des.</l>
<l>Dander .v. sijn noch daer.</l>
<l>Dat weet men wel ouerwaer.</l>
<l>Mar enne leuet wijf no man.</l>
<l>Diese met luste vinden can.</l>
<l>IN dauids tiden als ict las.</l>
<l>Es ghescreuen dat leuende was.</l>
<l>Siliniuslatijn  die vichte.</l>
<l>Coninc was den ghestichte.</l>
<l>Dat ascanius alba hiet.</l>
<l>Here ouer tlatijnsce diet.</l>
<l>Natan. asaph. ende gad.</l>
<l>Profeteserden wi lesen dat.</l>
<l>Oec in sinen tide mede.</l>
<l>Hord hiernaer salomons moghenthede.</l>
<l>Salomon sat moghenlike.</l>
<l>Jns vader troen ende in den rike.</l>
<l>Darnaer bat adonias sijn broeder.</l>
<l>Bersabee salomons moeder.</l>
<l>Dat soe ten coninc bidden soude.</l>
<l>Dat men hem gheuen woude.</l>
<l>Abisach sunamite.</l>
<l>Die ghetrouwet was dauite.</l>
<l>Ende met hem alse vrouwe sat.</l>
<l>Salomon hadde onwert dat.</l>
<l>Ende seide moeder dese bede.</l>
<l>Wat salse bid hem trike mede.</l>
<l>Hi es ouder dan ic adonias.</l>
<l>Joab ic bem seker das.</l>
<l>Ende abiater sijn hem out.</l>
<l>Abisach heuet oec tghewout.</l>
<l>Alsof soe coninghinne ware.</l>
<l>Hi heuet minen vader ommare.</l>
<l>Ende heuet ieghen sijn eere ghebeden.</l>
<l>Dat moeti besteruen heden.</l>
<l>Hi hiet den sterken banaias.</l>
<l>[Dod] [slaen] [den] [broeder] [adonias.]</l>
<l>[Abiaterre] [seidi] [tehand.]</l>
<l>lees bisscop</l>
<l>lees Siluiuslatijn</l>
<l>[Vare] [henen] [wonen] [in] [dijn] [land.]</l>
<l>[Ende] [nemmermee] [ne] [com] [te] [mi.]</l>
<l>[Du] [wars] [dod] [dat] [segghic] [di.]</l>
<l>[Ne] [hadstu] [ghedoghet] [niet.]</l>
<l>[Met] [minen] [vader] [menech] [verdriet.]</l>
<l>[Bi] [deser] [sake] [was] [verdreuen.]</l>
<l>[Abiater] [in] [sijn] [leuen.]</l>
<l>[Die] [van] [heli] [was] [gheboren.]</l>
<l>[Die] [pape] [was] [ende] [rechter] [tevoren.]</l>
<l>[Alsoalse] [samuel] [vorsprac.]</l>
<l>[Moghedi] [lesen] [dat] [men] [verstac.]</l>
<l>[Helis] [gheslachte] [dat] [nemmermere.]</l>
<l>[Dar] [ne] [quam] [te] [ghere] [ere.]</l>
<l>[Sadoch] [was] [die] [wardechede.]</l>
<l>[Ghegheuen] [in] [abiaters] [stede.]</l>
<l>[Doe] [ioab] [vernam] [die] [sake.]</l>
<l>[Dat] [salomon] [dede] [wrake.]</l>
<l>[Vlo] [hi] [in] [de] [tabernacle] [met] [vare.]</l>
<l>[Ende] [greep] [den] [hoec] [van] [den] [outare.]</l>
<l>[Die] [coninc] [sender] [banaias.]</l>
<l>[Mar] [ioab] [vermat] [hem] [das.]</l>
<l>[Dat] [hire] [steruen] [soude.]</l>
<l>[Nadiendat] [menne] [doden] [woude.]</l>
<l>[Salomon] [dedene] [dar] [verslaen.]</l>
<l>[Ende] [gaf] [die] [voechdie] [saen.]</l>
<l>[Van] [den] [herre] [banaias.]</l>
<l>[Die] [ioabs] [tevoren] [was.]</l>
<l>[Die] [coninc] [riep] [semei] [te] [hem.]</l>
<l>[Ende] [seide.] [wes] [in] [iherusalem.]</l>
<l>[Gaesturevte] [al] [sonder] [waen.]</l>
<l>[Jc] [doe] [di] [ontliuen] [saen.]</l>
<l>[Semei] [wachtets] [hem] [.iij.] [iaer.]</l>
<l>[Dochdat] [hirevte] [ghinc] [dernaer.]</l>
<l>[Ende] [salomon] [ward] [gheware] [das.]</l>
<l>[Hi] [hiet] [den] [stouten] [banaias.]</l>
<l>Dat hi ontliuede adonias.</l>
<l>Hi hadde quaetghesproken.</l>
<l>Dus heueti den vader ghewroken.</l>
<l>SAlomon  dar ic of scriue.</l>
<l>Nam pharaons dochter te wiue.</l>
<l>Des coninx van eg's4yptenland.</l>
<l>de verzen 11054-11090 ontbreken</l>
<l>1091-11092 dienen tot 1 vers gereduceerd: Dat hine ontliue. hi hadt ghesproken</l>
<l>Dar hi als ict bescreuen vant.</l>
<l>Een kint an wan men leset vorwaer.</l>
<l>Eer hi hadde .i.  iaer.</l>
<l>De brud voerdi in dauids stede.</l>
<l>Het was eer hi huvs maken dede.</l>
<l>Om die dinghe peinsdi sere.</l>
<l>Een tempel te makene onsen here.</l>
<l>Ende hem seluen eene sale.</l>
<l>Ende iherusalem altemale.</l>
<l>Met driem muren om te ghane.</l>
<l>Jn den inresten mur te stane.</l>
<l>Den temple. ende hare salen mede.</l>
<l>Die di  dienen souden ter helegher stede.</l>
<l>Jn den andren mur so souden.</l>
<l>Die propheten hare wonen houden.</l>
<l>Ende hoghe liede van der port.</l>
<l>Jn den derden mur bet wort.</l>
<l>Souden wonen tghemene diet.</l>
<l>Des men ne mach onberren niet.</l>
<l>Salomon die voer dernaer.</l>
<l>Offren vp mo's4yses outaer.</l>
<l>Jn gabaon dar die tabernacle was.</l>
<l>Des nachts darna als ict las.</l>
<l>Sach hi in drome onsen here.</l>
<l>Die dus sprac no min no mere.</l>
<l>Eesch dattu wilt du sult ontfaen.</l>
<l>Salomon andworde saen.</l>
<l>Eere god ic bem een kint.</l>
<l>Jnne ghewroede niet eentvint.</l>
<l>Gef wijsheit ende sijn dine knechte.</l>
<l>Dar ic dijn volc bi berechte.</l>
<l>Ende ic besceet wete ende raet.</l>
<l>Tusscen goet ende quaet.</l>
<l>Dese worde bequamen onsen here.</l>
<l>Ende seide te hem weder mere.</l>
<l>Want du niet baets na liede zede.</l>
<l>Langhe lijf ende rikeit mede.</l>
<l>Noch dire viande lijf alsowale.</l>
<l>Gheuic di na dine tale.</l>
<l>Jc gheue di therte so vroet.</l>
<l>Dat vordi noit mensce moet.</l>
<l>Dies ghelike ne ward ghesien.</l>
<l>lees .xj.</l>
<l>di is overtollig</l>
<l>lees vort</l>
<l>Ende dattu niet ne baets nochtien.</l>
<l>Hebbic di ghegeuen mede.</l>
<l>Dats rikeit ende moghenthede.</l>
<l>Houtstu minen wech talre tijt.</l>
<l>Alse dijn vader dede dauid.</l>
<l>Doe salomon ward ontwake.</l>
<l>Ende hi wart kennende die sake.</l>
<l>Keerdi te iherusalem met eeren.</l>
<l>Ende dankets vor die arke ons heren.</l>
<l>Onsen here met beeden handen.</l>
<l>Offerde daer vele offranden.</l>
<l>Tvee lichte  wijf quamen dernaer.</l>
<l>Om berecht ten coninc daer.</l>
<l>Deene sprac eerstten coninc toe.</l>
<l>Jc ende dit wijf here seid soe.</l>
<l>Wonden tegader nu market das.</l>
<l>Sodat ic eens kints ghenas.</l>
<l>Des derts  daghes lach so dernaer.</l>
<l>Mar so verlach haer kint aldaer.</l>
<l>Nachts doe ic sliep eer ic ontscoet.</l>
<l>Leide soe dat dode in minen scoet.</l>
<l>Ende droech mijn leuende kint met hare.</l>
<l>Doet dach was wardix gheware.</l>
<l>Dat dode niet ne was mijn kint.</l>
<l>Dander sprac ens niet eentvint.</l>
<l>Alstu tellets tleuende es mijn.</l>
<l>Ende dat dode dats dijn.</l>
<l>Doe niemen ghent besceden conde.</l>
<l>Besciet die coninc in corter stonde.</l>
<l>Want hi bringhen hiet een suert.</l>
<l>Ende dat kint deelen metterwart.</l>
<l>Mar die moeder diet hadde ghemint.</l>
<l>Seide here laet leuen tkint.</l>
<l>Ende laet dien wiue gheuen.</l>
<l>Hets mi ghenoech doch sie ict leuen.</l>
<l>Dandre seide nem doch dijn deel.</l>
<l>No mijn no dijn ne bliuet gheel.</l>
<l>Dar horde die coninc an hare worde.</l>
<l>Wien met rechte tkint toehorde.</l>
<l>Ende hiet tkint der moeder gheuen.</l>
<l>Dat volc dat hem sat beneuen.</l>
<l>lees mettervart</l>
<l>Ende om tfonnesse hilden spot.</l>
<l>Alse om eenen ionghen sot.</l>
<l>Wonderden wanen die wijsheit quam.</l>
<l>Dar ne was niemen hi ne vernam.</l>
<l>Dat hem quam van den heleghen gheeste.</l>
<l>Dus ontsaghen alle die meeste.</l>
<l>Salomons cost van sire spise.</l>
<l>Die na die ebreusce wise.</l>
<l>Jn die geeste staet bescreuen.</l>
<l>Dies van mi achterbleuen.</l>
<l>Sijn cost die was wonder grod.</l>
<l>Jn vleeschsce ende in vissce ende in brod.</l>
<l>Ende dartoe so waest wel berecht.</l>
<l>Jnt land vrede so goet echt.</l>
<l>.xl.dusent hurse hadde hi.</l>
<l>Ende in iherusalem waren hem bi.</l>
<l>.vi.dusent riddren van meisnieden.</l>
<l>Vdghenomen andren lieden.</l>
<l>Ridders noement die ridens plaghen.</l>
<l>Noch .vi.dusent ridders die laghen.</l>
<l>Jn sinen steden harentare.</l>
<l>Hadde salomon die coninc mare.</l>
<l>Dartoe was hi die vroetste bekent.</l>
<l>Van al den lande van orient.</l>
<l>Van eg's4ypten van 's4ysrahel.</l>
<l>Oec veruroedi alsowel.</l>
<l>Van moab die .iiij. vroeden al.</l>
<l>Deen hiet dorda. dander calcal.</l>
<l>Die derde emam. de vierde etham.</l>
<l>Vele boeke maecti als ict vernam.</l>
<l>Van crude van bomen ende van stenen.</l>
<l>Van al dat leuede van groten ende van cleenen.</l>
<l>Wisti algader die nature.</l>
<l>Oec so maecti coniure.</l>
<l>Dar men eule bi verdreef.</l>
<l>Coniuratien hi oec bescreef.</l>
<l>Dar men den dieuel mede hiet.</l>
<l>Dat hi vten mensche sciet.</l>
<l>Oec leesmen dat hi die worde vant.</l>
<l>Dar men den duuel mede bant.</l>
<l>Dit was doe eene const vdvercoren.</l>
<l>Want eer ihesus wart gheboren.</l>
<l>Hadde die dieuel ouer dien man.</l>
<l>me  machts dan hi sident ghewan.</l>
<l>Echt  sende salomon als ict vernam.</l>
<l>Ten coninc van tire. iram.</l>
<l>Ende seide hi wilde eenen temple maken.</l>
<l>Onsen here van dieren saken.</l>
<l>Sent mi sprac hi cederhout.</l>
<l>Jc sal di senden dattu wout.</l>
<l>Jram sendem bi der zee.</l>
<l>Dat hout ghehouwen tote ioppe.</l>
<l>Jahef so heetmen nu die stede.</l>
<l>Ende salomon sendem weder mede.</l>
<l>Tarwe. olie. ende wijn.</l>
<l>Want het was breke int land sijn.</l>
<l>Salomon coes alsowel.</l>
<l>Vten lande van 's4ysrahel.</l>
<l>Liede die hi dede pinen.</l>
<l>Die bekeert waren van heidinen.</l>
<l>Die vdgheboren iode was.</l>
<l>Liet hi vri als ict las.</l>
<l>Der pijnres waren .xxx.dusent man.</l>
<l>Dar leeddi sulken nerrenst an.</l>
<l>Dat hise in drien dede scaren.</l>
<l>.x.dusent moester eene maent varen.</l>
<l>Ende pinen ende hare bederue doen.</l>
<l>Dus ordineret salomon.</l>
<l>Dan laghen dander tvee scaren stille.</l>
<l>Ende rusten na haren wille.</l>
<l>Eeen  iode die aduram hiet.</l>
<l>Was bedriuere ouer dat diet.</l>
<l>.lxxx.dusent man so waren.</l>
<l>Oec dartoe steenbickelaren.</l>
<l>Die vten rochen hiewen stene.</l>
<l>Marberine scone ende rene.</l>
<l>Dar iosephus 's4ystorie af kent.</l>
<l>Datter ghenoech int fundament.</l>
<l>Laghen lanc .xx. cubitus.</l>
<l>Ende .x. breet scriuet iosephus.</l>
<l>.x. cubitus dicke bi ghetale.</l>
<l>Ghepolierd vtermaten wale.</l>
<l>Dit hout ende dese stene mede.</l>
<l>Ghereedmen al buter stede.</l>
<l>Sodat ment noit van 's4ysere sach.</l>
<l>lees Een lees slach</l>
<l>Van hameren van aexen nacht no dach.</l>
<l>Te iherusalem horde binder stede.</l>
<l>Al dat men de temple maken dede.</l>
<l>Oec waerre .lxx.dusent paerde.</l>
<l>Die den last voerden harre verde.</l>
<l>DE ebreusce geesten hebben in.</l>
<l>Dat salomon in sinen sin.</l>
<l>Vant  met eere bendichede.</l>
<l>Hoe men hout ende steene mede.</l>
<l>Houwen soude sonder gherusch.</l>
<l>Hi hadde .i. vogheltrus.</l>
<l>Die een ionc hadde nv merket dat.</l>
<l>Dat welfdemen  onder .i. glasin vat.</l>
<l>Dus mochtic  sien ende niet ghewinnen.</l>
<l>De strus voer wech wildijt kinnen.</l>
<l>Jn die wostine met erre  moede.</l>
<l>Ende nam eenen worm met wies bloede.</l>
<l>Dat scueren dede dat glas.</l>
<l>Die worm thamur gheheten was.</l>
<l>Met desen worme segghen si mede.</l>
<l>Dat hi hout ende stene dede.</l>
<l>Scueren ende sceeden so sochte.</l>
<l>Dat men gheen lud horen mochte.</l>
<l>Van ghenen wapinen clene no grod.</l>
<l>Want dies ne was ghene nod.</l>
<l>DJe montaenge moria.</l>
<l>Ne was wijtghenoech niewer na.</l>
<l>Dien dede die coninc widen ende slichten.</l>
<l>Dar men die temple vp soude rechten.</l>
<l>Mar dat wonder van den werke.</l>
<l>Alsoalst bescriuen clerke.</l>
<l>Es mi te lanc in dietsce word.</l>
<l>Ende vd te bringhene vord.</l>
<l>So ict met cursten worden mach.</l>
<l>Sal ickerof doen ghewach.</l>
<l>Nadiendat t's4yerahelsce  diet.</l>
<l>Vten lande van eg's4ypten sciet.</l>
<l>.cccc. iaer ende .lxxx. mede.</l>
<l>Mar iosephus scriuet in sine warhede.</l>
<l>Dartoe waren .xxii. iaer.</l>
<l>Jn eenen meie dat es waer.</l>
<l>lees voghelstrus.</l>
<l>lees mochtit</l>
<l>lees tysrahelsce</l>
<l>Begonste salomon met eeren.</l>
<l>Te werkene de temple ons heren.</l>
<l>Van witten marbre men scriuet dus.</l>
<l>Het was lanc .lx.  cubitus.</l>
<l>Ende .xx. wijt als ict bekende.</l>
<l>Dinganc was van den oestende.</l>
<l>Alst in de tabernacle was.</l>
<l>Dat hiet sancta als ict las.</l>
<l>Ende was .lx.  cubitus lanc.</l>
<l>Ende .xx. wijt dat was dinganc.</l>
<l>DE westerste ic wille ghijs seker sijt.</l>
<l>Was euen lanc ende euen wijt.</l>
<l>.xx. cubitus te elcsijns ghemeten.</l>
<l>Sanctasanctorum hiet wildijt weten.</l>
<l>.xxx. cubitus was de temple hoech.</l>
<l>Toten eersten solre die nie ne loech.</l>
<l>Screfi ons dit al ouerwaer.</l>
<l>Toten andren solre daernaer.</l>
<l>Waest echt hoghe .xxx. cubitus.</l>
<l>Ende darbouen wi lesent dus.</l>
<l>Waest .xl. cubitus ghemeten.</l>
<l>Toten decsele wildijt weten.</l>
<l>Dus was de temple wiensoes wondert.</l>
<l>Hoghe .xx. cubitus ende .c.</l>
<l>Ende .lx. lanc ende .xx. wijt.</l>
<l>Jc wille dat ghijs seker sijt.</l>
<l>Een porticus was vor die kerke.</l>
<l>Ghemaect na eens closters ghewerke.</l>
<l>.x. cubitus wijt ende .xx. lanc.</l>
<l>Als hoghe alse des monsters ganc.</l>
<l>Buten nauwe ende binnen wijt.</l>
<l>Waren die veinstren die dar ter tijt.</l>
<l>Salomon doe eerst visierde.</l>
<l>Dar tlicht die kerke bi versierde.</l>
<l>DRie paer balken waren gheleit.</l>
<l>Jn die kerke dats die wareit.</l>
<l>Dar die .iij. solre ghemaect laghen.</l>
<l>Dar ghi mi of ebt horen ghewaghen.</l>
<l>Die ragheden al dure die mure.</l>
<l>Darof tellet ons die scrifture.</l>
<l>Darvp waren ghemaect drie ganghe.</l>
<l>Neuen die maisiere langhe.</l>
<l>Dar men mochte sonder waen.</l>
<l>Driesijns omme den monster gaen.</l>
<l>Dit sijn van dien temple die pinne.</l>
<l>Dar de ewangelie of heuet inne.</l>
<l>Dar satan vp onsen here droech.</l>
<l>Dat was te wonderne ghenoech.</l>
<l>Gheleent waren die ganghe met allen.</l>
<l>Dat meer nijt of soude vallen.</l>
<l>Uan den temple de nederste sale.</l>
<l>Was die mur van binnen wale.</l>
<l>Met cederplancken ghedect omtrent.</l>
<l>Ende altemale dat pauement.</l>
<l>Was met houte bedect dan.</l>
<l>Dat ic dietscen niet ne can.</l>
<l>Ende al die planken bouen beneden.</l>
<l>Alommeendeomme tallen steden.</l>
<l>An die balken ende altemale.</l>
<l>Dat was an die nederste sale.</l>
<l>Was ghecleet met goudplaten.</l>
<l>Vaste ghenaghelt vtermaten.</l>
<l>Met guldinen naghelen suaer ghenoech.</l>
<l>Dar elc .xl. ciclos woech.</l>
<l>Wieso in den temple quam.</l>
<l>Wat hi sach ende vernam.</l>
<l>Dat was  algader guldijn rod.</l>
<l>Dit was eene rikeit grod.</l>
<l>Jn die goudplaten waren verheuen.</l>
<l>Palmen ende inglen inghescreuen.</l>
<l>Sanctasanctorum ende sancta.</l>
<l>Sciet eene wech  nv hord derna.</l>
<l>Die algader cedrin was.</l>
<l>.ix. cubitus oec als ict las.</l>
<l>Dus waest .x. cubitus ende el niet.</l>
<l>Van den solre  die dar sciet.</l>
<l>Die wech  was buten ende binnen.</l>
<l>Ghedect met goude wildit kinnen.</l>
<l>Vor dien wech  hinc eene cortine.</l>
<l>Van .iiij. varewen diere ende fine.</l>
<l>Hingle ghewesen  in dien.</l>
<l>tussen w en e een i bovengeschreven, hand D: wiech</l>
<l>tussen w en e een i bovengeschreven, hand D: wiech</l>
<l>tussen w en e een i bovengeschreven, hand D: wiech</l>
<l>lees gheweuen</l>
<l>So subtijl  men mochteredore sien.</l>
<l>Die middelste wech  altemale.</l>
<l>Dit was tseil: dar ware tale.</l>
<l>Jn die ewangelie of seide aldus.</l>
<l>Tseil scurde doe starf ihesus.</l>
<l>Hoe dander .ij. salen derbouen.</l>
<l>Visiert waren can ic niet ghelouen.</l>
<l>Want inne vants bescreuen niet.</l>
<l>Mar eer men van den werke sciet.</l>
<l>Ende men leide den leetsten  steen.</l>
<l>Was daer een marber weet voreen.</l>
<l>Die metten machen was ommare.</l>
<l>Want hi ne voghede  hare no dare.</l>
<l>Sodat hi bouen teenen hoeke.</l>
<l>So wel voeghede dat die boeke.</l>
<l>Te wondre tellen noch teere tijt.</l>
<l>Dit hadde vorseit langhe dauid.</l>
<l>DJe steen dat es marien kint.</l>
<l>Dat van den ioden was onghemint.</l>
<l>Die eerste onsen here belouen begonde.</l>
<l>Si ende andre vule honde.</l>
<l>Die dod sloeghen dien martelaren.</l>
<l>Macten onse gheloue tewaren.</l>
<l>Mar die ghelachterde steen.</l>
<l>Maecte van .vij. weghen een.</l>
<l>Ende lach int hogheste van den hoeke.</l>
<l>Al gauen die ioden ihesus vloeke.</l>
<l>Hi es int hogheste nv gheset.</l>
<l>Ende heuet die niewe wet.</l>
<l>Ghemaect van twieranden lieden.</l>
<l>Die ic v wille bedieden.</l>
<l>Van heidinen ende van ioden mede.</l>
<l>Van desen tween dats die warhede.</l>
<l>Heuet ihesus die hoecsteen.</l>
<l>Dat gheloue  brocht ouereen.</l>
<l>Ende heuetterof van dieren werke.</l>
<l>Ghemaect alnu de heleghe kerke.</l>
<l>INt alrehogheste van den mure.</l>
<l>Was ghemaect wel ter cure.</l>
<l>Een diere werc van finen goude.</l>
<l>Het was ghelijc eenen guldinen woude.</l>
<l>tussen w en e een i bovengeschreven, hand D: wiech</l>
<l>leetsten, waarin l uitgekrabd en eerste t gewijzigd in r, hand D: eersten</l>
<l>Alt lieden van verren anesaghen.</l>
<l>Dat soude die vlogle veriaghen.</l>
<l>Bouen an tupperste tafelment.</l>
<l>Waren ghemaect al ommetrent.</l>
<l>Hanghende grote druue van goude.</l>
<l>Ende wijngardbladre menechvoude.</l>
<l>Jn die zudside so was ghemaect.</l>
<l>Een windelsteen welgheraect.</l>
<l>Hemelike binnen den mure.</l>
<l>Ten oestende was wel ter cure.</l>
<l>Van den templen dinganc ghemaect.</l>
<l>Dar waren dueren welgheraect.</l>
<l>Houtin besleghen met goude.</l>
<l>Daran cireide menechvoude.</l>
<l>Der dueren waren viere.</l>
<l>Ghemaect van alsulker maniere.</l>
<l>Tve buten hanghende ende tve binnen.</l>
<l>Hier mochti wonder ane kinnen.</l>
<l>Alsmen die tve buten loec.</l>
<l>Loken die tve binnen oec.</l>
<l>Ende alsemense dan ontdede.</l>
<l>Ghinghen vp die andre mede.</l>
<l>Bi arten sonder manneshand.</l>
<l>Wijt waren die doren als ict vant.</l>
<l>Elc van den doren .v. cubitus.</l>
<l>Ende .xx. oec wi lesent dus.</l>
<l>Dus waren de muren besiden der dueren.</l>
<l>.v. cubitus breet na der scrifturen.</l>
<l>IN de middel loke waren doren tve.</l>
<l>Oliuin bede ic ne weets nemme.</l>
<l>Ghecleet met goude met diere dinc.</l>
<l>Dar men in sanctasanctorum ghinc.</l>
<l>Mo's4yses arke was derin.</l>
<l>Metter ciereit no meer no mijn.</l>
<l>Dan soe was in die wostine.</l>
<l>Gheformert met groter pine.</l>
<l>Salomon maecte .ij. cerubin.</l>
<l>Bi der arke staende derin.</l>
<l>Vp dat pauement van den huvs.</l>
<l>Die waren oec  .x. cubitus.</l>
<l>Hare voete hilden si of si pleiden.</l>
<l>Met goude dat sise beleiden.</l>
<l>Diese maecten des ebben si danc.</l>
<l>Hare vledericke .v. cubitus lanc.</l>
<l>Die tve van haren vledericken quamen.</l>
<l>Ouer die arke altesamen.</l>
<l>Diese bouen al bedecten.</l>
<l>Dander tve vledricke si strecken.</l>
<l>Elc an de weech die hem was naest.</l>
<l>Dus eist ghescreuen ende dus waest.</l>
<l>IN den vormonster die hiet sancta.</l>
<l>Sette salomon derna.</l>
<l>An de zudside den candelare.</l>
<l>Die mo's4yses maecte die mare.</l>
<l>Entie tafle van cetin mede.</l>
<l>An die nordside up hare stede.</l>
<l>Tusscen dien tveen setti den outaer.</l>
<l>Van goude dien ouer menech iaer.</l>
<l>Tevoren maecte in die wostine.</l>
<l>Mo's4yses dar hi hadde pine.</l>
<l>Dartoe maecti .x. candelaren.</l>
<l>An elke side salomon tewaren.</l>
<l>Die meerre waren dan doude was.</l>
<l>Also ghewrocht als ict las.</l>
<l>Ende .x. taflen settire mede.</l>
<l>Wel voeghende elc vp hare stede.</l>
<l>An elke side .v. dats waer.</l>
<l>Dartusscen setti eenen outaer.</l>
<l>Van steenen dar noit 's4yser an quam.</l>
<l>Ghecleet met cedre als ict vernam.</l>
<l>Ende dat houd besleghen met goude.</l>
<l>Dar men specie vp offren soude.</l>
<l>POrticus dat vor die temple stoet.</l>
<l>Hadde colummen diere ende goet.</l>
<l>Ende alle van copre ghemaect.</l>
<l>Tvee warre duerewel gheraect.</l>
<l>Ende stonden .x. cubitus versceden.</l>
<l>Vor die dore onder hem beden.</l>
<l>Recht dar men in den monster ghinc.</l>
<l>De stijl was hoghe dats ware dinc.</l>
<l>.xviii. cubitus ghevrocht durewale.</l>
<l>Dit segghic v ouer ware tale.</l>
<l>Dat capiteel dat darvp lach.</l>
<l>Was oec .v. cubitus diervp sach.</l>
<l>Mochter lelien an sien ghemaect.</l>
<l>Ende .vii. par verse welgheraect.</l>
<l>lees strecten</l>
<l>Darvp was ghemaket bet.</l>
<l>Een dinc ghegoten als een net.</l>
<l>Daran hinghen pumegernaten.</l>
<l>Wel ghegoten vtermaten.</l>
<l>Jc ne can niet half dat werc vulprisen.</l>
<l>Dander was oec van diere wisen.</l>
<l>Also sonderlinghe werc.</l>
<l>So ne sach noit no leec no cleerc.</l>
<l>Dat werc dat goet een hiet iram.</l>
<l>Van tiren gheboren als ict vernam.</l>
<l>Hen was die coninc niet die ghene.</l>
<l>Mar eerre iodinnen sone.</l>
<l>Sijn vader was van tiren gheboren.</l>
<l>Ende alle die vate als wijt horen.</l>
<l>Goet hi selue die coprin waren.</l>
<l>Mar dat coper weet dat waren.</l>
<l>Also scone alse goud binaer.</l>
<l>Ons bescriuet iosephus ouerwaer.</l>
<l>Dat men met .xii. graden clam.</l>
<l>Ten porticus als ict vernam.</l>
<l>Bvten den temple an den mure.</l>
<l>Alommeendeomme  an de scrifture.</l>
<l>Sonder an de oestside allene.</l>
<l>Maecte salomon husekine clene.</l>
<l>.v. cubitus wijt ende lanc.</l>
<l>Ende .v. hoech  sonder wanc.</l>
<l>Van den eenen mochtmen in dander gaen.</l>
<l>.xxx. waerre al sonder waen.</l>
<l>Ende bouen dien so maecti mede.</l>
<l>Andre van diere hochede.</l>
<l>Ende euen wijt ende lanc.</l>
<l>Ende euen vele sonder wanc.</l>
<l>Alsodat die .ij. par woninghen.</l>
<l>Toten eersten solre ghinghen.</l>
<l>Bouen mure alomme rene.</l>
<l>Sonder an de oestside allene.</l>
<l>Uate ende oec al dat vestiment.</l>
<l>Hilt men daer al ommetrent.</l>
<l>Ende dat paepscap lagherin mede.</l>
<l>Telker weke het was die zede.</l>
<l>Alsi souden met groter eeren.</l>
<l>Dienen in die temple ons heren.</l>
<l>OM den temple nv hort hierof.</l>
<l>Ghinc een viercante kercof.</l>
<l>Smaelst waest an die westside.</l>
<l>Ten oestende eene plaetche wide.</l>
<l>Ghepauert met marber diere.</l>
<l>Darvp behilden  meneghertiere.</l>
<l>Die mur .iij. cubitus hoech.</l>
<l>Het screef die ghene die niet ne loech.</l>
<l>Dat elc cubitus hadde sine stene.</l>
<l>Van eere varwen alghemene.</l>
<l>Dus hadde die mur verwen drie.</l>
<l>So sconen wanic ne sach man nie.</l>
<l>Die mur was ghecleet van binnen.</l>
<l>Met cederhoute wildijt kinnen.</l>
<l>Hierinne stonden colummen fine.</l>
<l>Darinne lettren van latine.</l>
<l>Ebreusce ende oec griexe mede.</l>
<l>Die maenden tfolc aldaer ter stede.</l>
<l>Dat si hilden ons heren wet.</l>
<l>Een inganc was dartoe gheset.</l>
<l>.xxv. cubitus wijt.</l>
<l>Die open was talre tijt.</l>
<l>Want dar ne was ghene duere an.</l>
<l>Dartoe quamen wijf ende man.</l>
<l>Die dar offrande brochten.</l>
<l>Niet vurder  si oec comen mochten.</l>
<l>Hen was dat sijt bi orloue daden.</l>
<l>Me clammervp met .xv. graden.</l>
<l>AN tofhanghende van den berghe was.</l>
<l>Noch een kercof als ict las.</l>
<l>Alom was dat scone ende reNe.</l>
<l>Ghepauert met marberstene.</l>
<l>Met eenen mure belopen  aldus.</l>
<l>Die hoghe was .xxv. cubitus.</l>
<l>An die inderste side ten temple ward.</l>
<l>Ende buten dat ne hebt niet onward.</l>
<l>.xl. cubitus bi ghetale.</l>
<l>Dat dede dat zighen altemale.</l>
<l>Van den berghe dar hi an stoet.</l>
<l>Hine was niet ogher dan die voet.</l>
<l>Van den temple bouen stont.</l>
<l>Ten westende dat si v cont.</l>
<l>lees beilden</l>
<l>lees beloken</l>
<l>Was die mur gheel tien tiden.</l>
<l>Mar an dandre .iij. siden.</l>
<l>Haddi porten harentare.</l>
<l>Alset monekecloster ware.</l>
<l>Darinne stonden colummen diere.</l>
<l>Van ghedane meneghertiere.</l>
<l>Cameren waren diere ende fijn.</l>
<l>Darin ghemaect alle  cedrin.</l>
<l>.xxx. cubitus was tportal wijt.</l>
<l>An die sudside hord nu ter tijt.</l>
<l>Waren porten ghemaect viere.</l>
<l>Ende also vele van derre maniere.</l>
<l>Warre oec an die nordside.</l>
<l>Met goude besleghen wide.</l>
<l>Jnt ghewout wel vtermaten.</l>
<l>Jn die porten wachters saten.</l>
<l>Die den onsuueren benamen.</l>
<l>Dat sire niet inne quamen.</l>
<l>Eene porte stont int oestende.</l>
<l>Sconre wanic dan nie man kende.</l>
<l>Speciosa hiet soe bi namen.</l>
<l>Hare dueren waren altesamen.</l>
<l>Van copre van corinten  ghemaect.</l>
<l>Scone ende duerewel  gheraect.</l>
<l>Jn die tve oeke an die oestside.</l>
<l>Waren .ij. portekine niet wide.</l>
<l>Darduere plaghen vrouwen te gane.</l>
<l>Met offranden dat ic wane.</l>
<l>Jn die plaetse van desen kercoue.</l>
<l>Bi der porten van groten loue.</l>
<l>Vercochtmen voglen ende beesten.</l>
<l>Om tofferne na der geesten.</l>
<l>En wisselbanke stonden daer.</l>
<l>Dat suldi horen wel hiernaer.</l>
<l>Datse onse here al omme warp.</l>
<l>Doe hi wreet was ende scarp.</l>
<l>Bi den porten stonden daer.</l>
<l>Blocke ghemaect weet vorwaer.</l>
<l>Dar die liede van den dorpen.</l>
<l>Alssi quamen ghelt in worpen.</l>
<l>Ende dus waren dar ghemaect mede.</l>
<l>corinten, waarin c uitgekrabd, tussen i en n een e bovengeschreven en en gewijzigd in e, hand D: oriente</l>
<l>Dar men tfolc in eten dede.</l>
<l>Oec stonder stoele horic ghewaghen.</l>
<l>Dar die wise in sittens plaghen.</l>
<l>Dit kercof dat es becant.</l>
<l>Ende in de ewangelie temple ghenant.</l>
<l>BEneden desen kercoue.</l>
<l>Was noch een van mindren loue.</l>
<l>Dar die vrouwen in biddens plaghen.</l>
<l>Dar ghene smetten ane ne laghen.</l>
<l>Beneden dien so was dat vierde.</l>
<l>Dat salomon alreminst versierde.</l>
<l>Darin beden de onsuuer liede.</l>
<l>Entie heidine alst ghesciede.</l>
<l>Niet vorder ne moesten si gaen.</l>
<l>Dar moesten si bidden ende staen.</l>
<l>Dit was an des berghes voet.</l>
<l>Daromme ghinc een mur goet.</l>
<l>Al omme den berch wi lesent dus.</l>
<l>Die was hoghe .cccc. cubitus.</l>
<l>Nochtan ghelanghede hi niet an den voet.</l>
<l>Bouen dar die tempel stoet.</l>
<l>Alsmen in tinreste kercof quam.</l>
<l>Bouenvp als ict vernam.</l>
<l>Was een lauoer an die sudside.</l>
<l>Die siereit ne maghic nv te tide.</l>
<l>Ghescriuen no min no me.</l>
<l>Het hiet de coperine zee.</l>
<l>Dar duoeghen de papen hande ende voeten.</l>
<l>Alsmen hem brochte teghemoete.</l>
<l>Doffrande  van den beesten.</l>
<l>Alsmen plach in doude geesten.</l>
<l>Ghedueghen na de costume sine.</l>
<l>Jn probatica piscine.</l>
<l>Hebbense de papen ontfaen.</l>
<l>So sachmenre .x. lauoren staen.</l>
<l>An elker side stonder viue.</l>
<l>Dar ic v lettel of bescriue.</l>
<l>Nochtan waersi van dieren werke.</l>
<l>Luteres heten se die clerke.</l>
<l>Al ghegoten van metale.</l>
<l>Dar duoeghen die papen wale.</l>
<l>Anderwarf die offranden.</l>
<l>Doe ghincse vort altehanden.</l>
<l>Ende settedse vp den coprijn outaer.</l>
<l>Die stond an die zudside daer.</l>
<l>Dar brochtmen die offranden.</l>
<l>So keerdensi dan altehanden.</l>
<l>Ter coperine zee dar si hem duoeghen.</l>
<l>Eer si doffrande in den tempel droeghen.</l>
<l>Want dit was buten monstre al.</l>
<l>Dan ghinghen si sonder ghescal.</l>
<l>Ende barreeden  int tempel ons heren.</l>
<l>Diere specien met eeren.</l>
<l>Weet wel ic moet achterlaten.</l>
<l>Van den diereden van den vaten.</l>
<l>Ende van den temple tsmeeste deel.</l>
<l>Jc ne ebs de helt niet gheel.</l>
<l>Geseit dats mi scrifture seghet.</l>
<l>Want mi ander dinc ouerleghet.</l>
<l>Des moetic corten  dese feeste.</l>
<l>Ende volghen na der geesten.</l>
<l>INt vierde iaer van salomons rike.</l>
<l>Begonste hi dien tempel coninclike.</l>
<l>Ende wrochterouer .vii. iaer.</l>
<l>Ende .vii. maende dat es waer.</l>
<l>Doe dedi met groter eeren.</l>
<l>Setten die arke ons heren.</l>
<l>Jn sanctasanctorum vp eenen dach.</l>
<l>Datter niemen niet af ne sach.</l>
<l>Dan die ende van der baren.</l>
<l>Doe soe vp was gheset tewaren.</l>
<l>Onde  de tvee vledericke cerubin.</l>
<l>So was gheset derin.</l>
<l>ENde doe die papen quamen vort.</l>
<l>Ende songhen die heleghe wort.</l>
<l>Quam dar in eenen claren suerke.</l>
<l>God selue in die diere kerke.</l>
<l>Doe sprac die coninc salomon.</l>
<l>Here wi weten wel dit doen.</l>
<l>Dattu di seluen heuets ghemaect.</l>
<l>Een ewelic huvs ende welgheraect.</l>
<l>Dat hemelrike. erde. entie zee.</l>
<l>Darna bat die coninc mee.</l>
<l>Want hi viel vp sine knien.</l>
<l>Ende hief vppe sine hande mettien.</l>
<l>lees barneden</l>
<l>lees Onder</l>
<l>Ende dankede gode darof.</l>
<l>Dat hi vuldaen hadde sijn ghelof.</l>
<l>Dat hi dauite behiet.</l>
<l>Oec bat hi of heindin  diet.</l>
<l>Of ioden dar teeregher stonden.</l>
<l>Bidden quamen vor sine sonden.</l>
<l>Ende vor  eeneghe nod oec mede.</l>
<l>Dat god behorde  sine ghebede.</l>
<l>Hierna hi tfolc al benedide.</l>
<l>Dus leesmen dat hi den tempel wide.</l>
<l>Salomon die offerde daer.</l>
<l>.xii.dusent ossen dats waer.</l>
<l>Ende .c.m. scape oec mede.</l>
<l>Ende .xx.dusent dar ter stede.</l>
<l>.xiiij. daghe telt die geeste.</l>
<l>Hilt men dar wihinghefeeste.</l>
<l>Ende doe settem tfolc te keere.</l>
<l>Anderwarf quam onse here.</l>
<l>Ende vertogheden  salomone.</l>
<l>Jn drome na desen doene.</l>
<l>Ende sprac ic horde dine bede.</l>
<l>Jc ebbe dit huvs gheleghet mede.</l>
<l>Jc sal bescouwen deze stede.</l>
<l>Di ende dit volc oec mede.</l>
<l>Eist dat ghi doet dat ic v hiet.</l>
<l>Ende wildi oec des doen niet.</l>
<l>Jc sal v werpen vten lande.</l>
<l>Ende dese temple met groter scande.</l>
<l>Van mi werpen ende breken.</l>
<l>Sodatmer fauelen of sal spreken.</l>
<l>DOe die tempel vulmaect was.</l>
<l>Maecte salomon als ict las.</l>
<l>Sine woninghe weet vorwaer.</l>
<l>Dar wrochti ane .xiij. iaer.</l>
<l>Hem seluen maecti eene sale.</l>
<l>Ende sinen wiue eene alsowale.</l>
<l>Dies coninx pharaons dochter was.</l>
<l>Dese .ij. salen als ict las.</l>
<l>Waren beede alleens ghemaect.</l>
<l>Scone diere ende welgheraect.</l>
<l>OEc maecti een huvs sonder faelge.</l>
<l>lees heidin</l>
<l>lees ghehorde</l>
<l>lees vertoghedem</l>
<l>Dat hiet thuvs van der bustaelge.</l>
<l>Omdat bouen houtin was.</l>
<l>Van cederoute als ict las.</l>
<l>Dupperste woninghe altemale.</l>
<l>Darinne leidmen die wapine wale.</l>
<l>Datse thoud soude behouden.</l>
<l>Datse verroesten niet ne souden.</l>
<l>Beneden was thuvs van stene.</l>
<l>Darin lach specie so menechene.</l>
<l>Omdat die steen es cout ende nat.</l>
<l>So bleef die specie versch in dat.</l>
<l>.cc. scilde van goude claer.</l>
<l>Maecte salomon aldaer.</l>
<l>Ende .cc. glauien tewaren.</l>
<l>Ende .cc. buekelaren.</l>
<l>Some ront nv merct hierane.</l>
<l>Some alse eene alue mane.</l>
<l>Guldin waren de scilde ente scachte.</l>
<l>De ghene die hilden die wachte.</l>
<l>Vor die duere droeghen dese.</l>
<l>Ende alse die coninc als ict lese.</l>
<l>Jewer voer dar vter stede.</l>
<l>Voeren ionghelinghe mede.</l>
<l>Met desen vp paerde voeren.</l>
<l>Die blont waren als wijt horen.</l>
<l>Ende dartoe so lanc ghehaert.</l>
<l>Dat vp die paerde  sloech neder taer.</l>
<l>Taer was ghevarwet alsmen woude.</l>
<l>Sodat het gheleec den goude.</l>
<l>Ende die sonne maket claer.</l>
<l>So quam salomon dernaer.</l>
<l>Vp eenen dieren waghen ghereden.</l>
<l>Eerlike na die lands zeden.</l>
<l>Dar ic af sprac dat houtine huvs.</l>
<l>Was lanc .c. cubitus.</l>
<l>Ende .xx. hoghe ende .l. wijt.</l>
<l>Ghemaect met groter delijt.</l>
<l>Al van planken cedrin.</l>
<l>Drie par waerre colummen fijn.</l>
<l>Ende .xv. in elke reke.</l>
<l>Effen staen  ende properleke.</l>
<l>lees buscaelge</l>
<l>lees ghehaer</l>
<l>staen is overbodig</l>
<l>Effende  staende lanx in de sale.</l>
<l>Darvoren was ghemaket wale.</l>
<l>Een portal .l. cubitus lanc.</l>
<l>Ende .xxx. wijt diere ende stranc.</l>
<l>DJes coninx sale dats die sonne.</l>
<l>Hadde alse meneghe columme.</l>
<l>Als thuvs hadde van der busscaelge.</l>
<l>Ende euen lanc waest sonder faelge.</l>
<l>Ende euen hoghe ende euen wijt.</l>
<l>Mar ic wille ghijs seker sijt.</l>
<l>Dar ne  woninghe mar een par.</l>
<l>Van viere maniere dat es waer.</l>
<l>Was die mur van ghenre sale.</l>
<l>Van drien varwen weet dat sale.</l>
<l>Was die mur alsmen ons seghet.</l>
<l>Deen bouen den andren gheleget.</l>
<l>De  vierde maniere was ghehouwen.</l>
<l>Met bomen des suldi ghetrouwen.</l>
<l>Subtilike van menegher maniere.</l>
<l>Entie verlicht met varwen diere.</l>
<l>Jn midden der wider sale.</l>
<l>Was een huvskin ghemaect wale.</l>
<l>Dat wijt was .xxx. cubitus.</l>
<l>Darinne een sitten wi lesent dus.</l>
<l>Dat vp colummen stont al dat.</l>
<l>Dar die coninc selue in sat.</l>
<l>Ende vtte sine recht altemale.</l>
<l>Jnt achterste ende van der sale.</l>
<l>Waren de weghe  met goude ghecleet.</l>
<l>Dar hadde die coninc ghereet.</l>
<l>Een grod sitten van 's4yuore.</l>
<l>Ghecleet met goude als ict hore.</l>
<l>Dat men .i. troen bi namen hiet.</l>
<l>Met .vi. graden alsment bediet.</l>
<l>Ghinc merretoe als menrevp sat.</l>
<l>Een calf was ghemaect vp dat.</l>
<l>Dar men vp sat tallen tide.</l>
<l>Ende eene hand an elke side.</l>
<l>Ghelijcoft houdens had te doene.</l>
<l>effende is overbodig</l>
<l>lees somme</l>
<l>hier ontbreekt was</l>
<l>lees wale</l>
<l>weghe met door hand D tussen w en e bovengeschreven i: wieghe</l>
<l>Darbi stonden .ij. lioene.</l>
<l>Bi elker hand ghemaect snellike.</l>
<l>Noit ne was troen des ghelike.</l>
<l>OM thuvs waren loegen  diere.</l>
<l>Sittine  van menegher maniere.</l>
<l>Waren ghemaect die marberin.</l>
<l>Ghecleet met planken cedrin.</l>
<l>OEc was der vrouwen huvs ghemaect.</l>
<l>Dies ghelike welgheraect.</l>
<l>Van marbre van cedre van goude.</l>
<l>Van selure verciert menechuoude.</l>
<l>Scotelen nappe stopen alletesamen.</l>
<l>De vate van der allamen.</l>
<l>Waren al guldin weet vorwaer.</l>
<l>Salomon wrocht .xx. iaer.</l>
<l>Eer sijns makens auequam.</l>
<l>Van tiren die coninc iram.</l>
<l>Sende hem te helpene met ghewout.</l>
<l>Goud ende menegherande hout.</l>
<l>Salomon veste  die stede.</l>
<l>Oec met groter moghentede.</l>
<l>Ende pauerde met suarten stene.</l>
<l>Halle die herstraten rene.</l>
<l>Ende veste vele steden weder.</l>
<l>Die gheuellet waren neder.</l>
<l>Oec so maecti niewe steden.</l>
<l>Some ieghen winters pijnlicheden.</l>
<l>Some ieghen des somers hitte.</l>
<l>Oec so leeswi van hem ditte.</l>
<l>Dat hi wan te sinen doene.</l>
<l>Met sinen suerde  pharaoene.</l>
<l>Die coninc van eg's4ypten was.</l>
<l>Ende dalreachterste als ict las.</l>
<l>Die pharao bi namen hiet.</l>
<l>Met beduans  grod ghediet.</l>
<l>Bvten lande van 's4ysrahel.</l>
<l>Van al den ioden weet dat wel.</l>
<l>Maecti niemen eighin daer.</l>
<l>Mar vechters warent vorewaer.</l>
<l>lees suere</l>
<l>lees beduanc</l>
<l>Die heidine van chanaan.</l>
<l>Maecte hi eighine man.</l>
<l>Van den libane dus lesen wi.</l>
<l>Toter stad van amachi.</l>
<l>Scepinghe dedi maken mede.</l>
<l>Jn een e's4yland teere stede.</l>
<l>Dat in die rode zee gheleghen es.</l>
<l>Ende heet asiongabes.</l>
<l>Met sinen lieden  voeren mede.</l>
<l>Scipmans van tiren vter stede.</l>
<l>Dat in dien tiden e's4yland was.</l>
<l>Hierna salic ghewaghen das.</l>
<l>Hoet  ouerdammede ende wan.</l>
<l>Alexander die stoute man.</l>
<l>IN efir  voeren si omme goud.</l>
<l>Ende voeren omme met ghewoud.</l>
<l>Cicilia ende oec endi.</l>
<l>Ten drien iaren keerden si.</l>
<l>Ende brochten goud seluer ende stene.</l>
<l>Simincle ende pauwe ghemene.</l>
<l>Ende van olifanten die tande.</l>
<l>Ende houd dat men hiet timaniande.</l>
<l>Dat diere was ende wel roc  mede.</l>
<l>Dar salomon of maken dede.</l>
<l>Sitten in den tempel ons heren.</l>
<l>Ende in sijn huvs met groter eeren.</l>
<l>Ende instrumente van musiken.</l>
<l>Dar men vp scone mochte striken.</l>
<l>Jn de tijt van sire macht.</l>
<l>Was dat seluer lettel gheacht.</l>
<l>Want vor die huvs dar men vp sit.</l>
<l>Was tien tiden seluerin wit.</l>
<l>Menech in iherusalem.</l>
<l>Dat cederhoud was dar bi hem.</l>
<l>Alse goede tijt alse van siquamore.</l>
<l>Des vele dar was als ict hore.</l>
<l>Jn dien tiden dat dese mare.</l>
<l>Van solomone ghinc harentare.</l>
<l>Des menech cume ghelouen wilde.</l>
<l>Was eene vrowe hiet cibille.</l>
<l>Conincghinne van sabba.</l>
<l>lees ofir</l>
<l>Dat staet in eth's4yopia.</l>
<l>Ende quam in iherusalem.</l>
<l>Te salomone te proeuen hem.</l>
<l>Met rikeden al onghetelt.</l>
<l>Met feesten met groter ghewelt.</l>
<l>Die was met groter eeren ontfaen.</l>
<l>Van salomone als wijt verstaen.</l>
<l>Ende watso  soe ghevraghen conde.</l>
<l>Ontbant hi al met sinen monde.</l>
<l>Ende maketse wijs van  allen kere.</l>
<l>Sodat hare wonderde so seere.</l>
<l>Dat soe cume behilt den sijn.</l>
<l>Ende seide men spreect van di min.</l>
<l>Vele dan die warheit es.</l>
<l>Doch wonderde hare alremeest des.</l>
<l>Des scoens huvs van der buscaelge.</l>
<l>Meer dan des temples sonder faelge.</l>
<l>Ende den dienst die men oec dede.</l>
<l>Jn  ons heren temple mede.</l>
<l>Ende dat men diende so wale.</l>
<l>Mede in des coninx sale.</l>
<l>So gaf den coninc goud ende stene.</l>
<l>Ende diere crude menecheene.</l>
<l>Dan dar oit waren ghesien.</l>
<l>Josephus scriuet oec van dien.</l>
<l>Dat soe ene balsemwortel gaf.</l>
<l>Den coninc dar die balsemen af.</l>
<l>Ghewonnen worden in engadi.</l>
<l>Salomon die coninc vri.</l>
<l>Gaf haer oec al dat soe gherde.</l>
<l>Ende soe voer wech haerre verde.</l>
<l>Men leset dat soe in scriften sende.</l>
<l>Den coninc dat soe bekende.</l>
<l>Die dinc die soe te segghen ontsach.</l>
<l>Dat in der buscaelgen sale lach.</l>
<l>Een hout dar een an soude hanghen.</l>
<l>Dor wies dod dat noch teganghen.</l>
<l>Soude al dat iodsce rike.</l>
<l>Dit ontsach salomon sekerlike.</l>
<l>Ende dede thout deluen onder derde.</l>
<l>Mar hoe dat hem openbarde.</l>
<l>Jn die probatica pissine.</l>
<l>Doe het nake  ons heren pine.</l>
<l>Ne weet men sekerlike niet wel.</l>
<l>Dit houd waent men ende ghen el.</l>
<l>Waest dar hi selue ane hinc.</l>
<l>Onse verlosere onse coninc.</l>
<l>HJernaer dit was grod ongheual.</l>
<l>Verkeerde dese coninc al.</l>
<l>Salomon ende ward besmet.</l>
<l>Met heidinen wiuen ieghen wet.</l>
<l>.dcc. haddi wiue tewaren.</l>
<l>Die alle alse conincghinnen waren.</l>
<l>Die sine herte in sine oude.</l>
<l>Verkerden al bi sire scoude.</l>
<l>Ende daden afgode anebeden.</l>
<l>Te pleghene sire weldicheden.</l>
<l>.iij. monsters daden si maken hem.</l>
<l>Ommetrent iherusalem.</l>
<l>Deen was in iuno here gheset.</l>
<l>Die go[dinne]  was van saiet.</l>
<l>Dander was in catinos  here.</l>
<l>Der moabiten god ende here.</l>
<l>Den derden in molochs ghebot.</l>
<l>Dien damoniten houden ouer god.</l>
<l>Dien setti te monteoliuete.</l>
<l>Jeghen ons heren ghehete.</l>
<l>God sende sinen prophete natan.</l>
<l>Te hem of eenen andren man.</l>
<l>Die seide omdattu heues ghescurt.</l>
<l>Gods ghebot heuestu verburt.</l>
<l>Dat hi dijn rike scurt met rechte.</l>
<l>Gheuen sal hijt dinen knechte.</l>
<l>Mar al niet hore dat ic mene.</l>
<l>Judas volc ende noch eene allene.</l>
<l>Salic gheuen dinen kinde.</l>
<l>Om dauite dien ic minde.</l>
<l>Om hem eist oec mede bleuen.</l>
<l>Dat ict niet ne doe in dijn leuen.</l>
<l>Alse salomon in hoghen vrede.</l>
<l>Gheleuet hadde in sire weldechede.</l>
<l>Ende het was oec bi sinen ende.</l>
<l>Leesmen dat onse here sende.</l>
<l>lees nakede</l>
<l>godinne, waarin door hand D dinne (?) uitgekrabd en t erop geschreven: got</l>
<l>lees camos</l>
<l>Hem eenen viant hiet adat.</l>
<l>Van edom wi lesen dat.</l>
<l>Dat hi was van coninx gheslachte.</l>
<l>Tien tiden dat ioab met crachte.</l>
<l>Dat land van 's4ydumea wan.</l>
<l>Ontflo in eg's4ypten de man.</l>
<l>Dar hem die coninc sire dochter gaf.</l>
<l>Dar salomon hadde die suster af.</l>
<l>Een kint hadderbi adat.</l>
<l>Dat was gheheten genebat.</l>
<l>Doe hi vernam dat hi was quite.</l>
<l>Van ioab ende van dauite.</l>
<l>Ende salomon in dulleden viel.</l>
<l>Street hi vpt land van 's4ysrahel.</l>
<l>Noch eenen viant hadde salomon.</l>
<l>Eenen van damas hiet saron.</l>
<l>Die prinche van rouers was.</l>
<l>Jeroboam oec als ict las.</l>
<l>Die comen was van effra's4ym.</l>
<l>Salomons cnape verhief him.</l>
<l>Jeghen hem in derre maniere.</l>
<l>Salomon maecte een werc diere.</l>
<l>Dat scone was beneden der stede.</l>
<l>Verhief hi met groter rikede.</l>
<l>Alse oghe te makene de tinne.</l>
<l>Alse s's4yon als ict bekinne.</l>
<l>Dat doe oec hiet dauids stad.</l>
<l>Jeroboam beual hi dat.</l>
<l>De rente tonfane alletesamen.</l>
<l>Die van iosephs gheslachte quamen.</l>
<l>Eens ghinc hi vte iherusalem.</l>
<l>Een prophete quam ieghen hem.</l>
<l>Achias hiet hi alsmen weet.</l>
<l>Met eenen niewen mantel ghecleet.</l>
<l>Jn .xii. sticken scurdi dien.</l>
<l>Jeroboam hiet hi mettien.</l>
<l>Dat hi de .x. sticke name dar.</l>
<l>Ende seide god sprect dit vorwaer.</l>
<l>Jc sal di gheuen weet dat wel.</l>
<l>.x. gheslachten van 's4ysrahel.</l>
<l>Har coninc sultu sijn dijn leuen.</l>
<l>Salomons sone sal ic gheuen.</l>
<l>Dander dats dor dauids wille.</l>
<l>Jeroboam verhief hem stille.</l>
<l>Jeghen den coninc ende riet den lieden.</l>
<l>Dat si van salomone scieden.</l>
<l>Doe wilden salomon verslaen.</l>
<l>Mar hi ontvlo in eg's4ypten saen.</l>
<l>Tote den coninc susach.</l>
<l>Al tote salomons sterfdach.</l>
<l>SOdat salomon bleef dod.</l>
<l>Twifel heuet die scrifture grod.</l>
<l>Weder hi behouden es of verloren.</l>
<l>Begrauen was hi also wijt horen.</l>
<l>Jn dauids stad ende weet vorwaer.</l>
<l>Dat hi was coninc .xl. iaer.</l>
<l>Eer hi in die sonden vel.</l>
<l>Mar iosephus bescriuet ons wel.</l>
<l>Dat hi .xl. iaer in sonden.</l>
<l>Crone droech te sinen stonden.</l>
<l>Die heleghe boeke laten achter.</l>
<l>Die iare die hi leuede in den lachter.</l>
<l>Ende bescriuet ware die helt.</l>
<l>.xciiii. iaer alse iosephus telt.</l>
<l>Was hi oud doe hi bleef dod.</l>
<l>Es hi verloren dats scade grod.</l>
<l>IN salomons tiden als ict las.</l>
<l>Dat in alba coninc was.</l>
<l>Siluius alba sijn vader was.</l>
<l>Coninc siluiuseneas.</l>
<l>De seste coninc van den latinen.</l>
<l>Van enase  van lauinen.</l>
<l>Salomon  leesmen dat quam.</l>
<l>Jnt rike sijns sonen  roboam.</l>
<l>Ende ierobam  die horde mare.</l>
<l>Dat salomon verstoruen ware.</l>
<l>Ende quam weder in cichem.</l>
<l>Dar roboam was ende vor hem.</l>
<l>Tfolc van 's4ysrahel omme de saken.</l>
<l>Dat sine coninc souden maken.</l>
<l>Si baden dat hi een deel lichte.</l>
<l>Den dienst die sijn vader stichte.</l>
<l>Ende dat rieden hem die oude.</l>
<l>Dat hijt hem belouen soude.</l>
<l>Doe vraghedi raet an die ionghe.</l>
<l>Die seiden toech met diere tonghe.</l>
<l>lees enease</l>
<l>hiervoor ontbreekt na</l>
<l>lees sijn sone</l>
<l>lees ieroboam</l>
<l>Wat du best ende sprec alse here.</l>
<l>Hiernaer so quam tfolc ten kere.</l>
<l>Ende hi seide sloech v mijn vader.</l>
<l>Met roeden ic sal v allegader.</l>
<l>Seerre v met scorgien slaen.</l>
<l>Tfolc hadde onwerd sonder waen.</l>
<l>Ende .x. gheslachten ouerwaer.</l>
<l>Scieden van hem daer.</l>
<l>DOe sendi na hem sinen drussate.</l>
<l>Aduram in die strate.</l>
<l>Doe stenet si te lachtere hem.</l>
<l>Roboam vlo in iherusalem.</l>
<l>Die .x. gheslachten alletesamen.</l>
<l>Jeroboam ouer coninc namen.</l>
<l>Alst vorseide achias.</l>
<l>DJe van beniamin ende judas.</l>
<l>Ende leuiten dor des temples ere.</l>
<l>Coren roboam ouer here.</l>
<l>Dus sciet dat rike ouerwaer.</l>
<l>Dat nemmermeer versamede dernaer.</l>
<l>Jeroboams rike weet dat wel.</l>
<l>Hiet rike van 's4ysrahel.</l>
<l>Omdat die meneghe merre was.</l>
<l>Tander rike hiet van judas.</l>
<l>Dar thouet al  was iherusalem.</l>
<l>Nv suldi vord horen van hem.</l>
<l>Nv van den eenen nv van den andren.</l>
<l>Also alse die geesten wandren.</l>
<l>Roboam vergaderde een herre.</l>
<l>.C.dusent man ter werre.</l>
<l>Ende .lxxx.dusent alsowel.</l>
<l>Om te vechtene vp 's4ysrahel.</l>
<l>Mar god sendem als ict las.</l>
<l>Den prophete semeias.</l>
<l>Die hem dat vechten verbod.</l>
<l>Jeroboam hadde sorghe grod.</l>
<l>Ende seide eist dat dit volc vare.</l>
<l>Driewarven in elken iare.</l>
<l>Ten temple in iherusalem.</l>
<l>Roboam salse trecken an hem.</l>
<l>Ende si sullen mi verslaen.</l>
<l>lees af</l>
<l>Doe maecti .ij. caluer saen.</l>
<l>Van goude die quade man.</l>
<l>Dat een setti in dan.</l>
<l>Ende dat ander in betel.</l>
<l>Ende seide ghi van 's4ysrahel.</l>
<l>Dit sijn v gode dese tve.</l>
<l>Leedden v dor die rode ze.</l>
<l>Sodat hi ende al die meeste.</l>
<l>Vor die caluer hilden feeste.</l>
<l>ENde onse here sende do.</l>
<l>Sinen prophete abdo.</l>
<l>Die vor den coninc quam aldaer.</l>
<l>Dar hi stont vor den outaer.</l>
<l>Ende sacrificie  den caluen dede.</l>
<l>Aldaer riep abdo ter stede.</l>
<l>Onse here seghet outaer outaer.</l>
<l>Van dauite sal comen hiernaer.</l>
<l>Een sone sal heten iosias.</l>
<l>Die bernen sal wes seker das.</l>
<l>Vp di deser pape bene.</l>
<l>Ende ontliuense  grod ende clene.</l>
<l>TEn lieden sprac hi nv bekent.</l>
<l>Dat mi god heuet ghesent.</l>
<l>Doutaer sal scueren nv met allen.</l>
<l>Entie offrande nedervallen.</l>
<l>Doe hietene ieroboam.</l>
<l>Vanghen wantdat hi es gram.</l>
<l>Ende bod de hand te hem ward.</l>
<l>De hand verdarf hem mettervard.</l>
<l>Ende die outaer brac ontve.</l>
<l>Jeroboam hadde so wee.</l>
<l>Dat hi bat met sinen monde.</l>
<l>Prophete bid vor mine sonde.</l>
<l>Ende god gaf hem daer ter stede.</l>
<l>Ghesonde dor spropheten bede.</l>
<l>DJe coninc sprac nv heet met mi.</l>
<l>Jc sal ghiften gheuen di.</l>
<l>Jc ne mach andworde abdo.</l>
<l>Want god ghebod mi also.</l>
<l>Dat ic ne dronke noch ne ate.</l>
<l>Ende ic bi der seluer strate.</l>
<l>Niet ne keerde die ic quam.</l>
<l>Dus sciet hi van ieroboam.</l>
<l>sacrificien, waarin n uitgekrabd</l>
<l>lees ontdeluense</l>
<l>Ende voer eene andre vard.</l>
<l>Van betel te iherusalem ward.</l>
<l>IN betel was vp dien dach.</l>
<l>Een oud prophete die stille lach.</l>
<l>Een valsch prophete een wikelare.</l>
<l>Ende doe hi horde die niemare.</l>
<l>Van der miracle reed hi naer.</l>
<l>Ende bad den prophete aldaer.</l>
<l>Het met mi doch ende kere.</l>
<l>Jnne moet sprac hi van onsen here.</l>
<l>Dander sprac ghelof mi nv.</l>
<l>Jc bem prophete alse du.</l>
<l>God hiet mi halen den man.</l>
<l>Ende doene metti  heten dan.</l>
<l>Doe hoendine wildijt weten.</l>
<l>Ende doe si saten ouer teten.</l>
<l>Quam die heleghe gheest ter seluer stond.</l>
<l>Jn des valscen propheten mond.</l>
<l>Ende sprac an abdo aldus  god.</l>
<l>Omdattu vergaets gods ghebod.</l>
<l>Nv sultv niet begrauen sijn.</l>
<l>Dar ligghen die voerder dijn.</l>
<l>Dus iugerden  die selue mond.</l>
<l>Diene bedroech dar ter stond.</l>
<l>Na den etene die heleghe man.</l>
<l>Te iherusalem ward riden began.</l>
<l>Dar verbetene een liebard.</l>
<l>Sijn ezel stond dar veruard.</l>
<l>Al stille mede dar ter stede.</l>
<l>Die liebard wachte den doden mede.</l>
<l>Noch ine ad no man no beeste.</l>
<l>Alse die wikelare verheeste.</l>
<l>Haeldi den prophete ons heren.</l>
<l>Ende dalfene met groter eeren.</l>
<l>Jn sijn graf ende hi ghebod.</l>
<l>Den sinen alse hi ware dod.</l>
<l>Dat men in den graue leide.</l>
<l>Want alst ghesciet dat hi vorseide.</l>
<l>Dat men de papen bernen sal.</l>
<l>Sals mijn ghebeente ontliden  al.</l>
<l>Jeroboam ne bekeerdem niet.</l>
<l>hier ontbreekt seid</l>
<l>Want hem de valsce prophete riet.</l>
<l>Dien god dar sloech met ghehete.</l>
<l>Den wikelare den vasscen  prophete.</l>
<l>Ende verkeerde die  quade mede.</l>
<l>Die miracle die god dar dede.</l>
<l>Over eene stond gheviel daerna.</l>
<l>Dat ieroboams sone abia.</l>
<l>Seere cranc lach van sinen liue.</l>
<l>Die coninc sprac te sinen wiue.</l>
<l>Vercleed v kinder  ic bidde iu das.</l>
<l>Ende gaet ten prophete achias.</l>
<l>Die mi hiet coninc te sine.</l>
<l>De warheit sal hi doen anscine.</l>
<l>Of mijn kint ghenesen can.</l>
<l>Die coninghinne ghinc ten man.</l>
<l>Die blent was van groter oude.</l>
<l>Ende alsoe int huvs terden soude.</l>
<l>Seidi ganc in conics  wijf.</l>
<l>Tvi ontekens du dijn lijf.</l>
<l>Ganc ende sech ieroboam.</l>
<l>Dit sprect god ic was die di nam.</l>
<l>Ende van den lieden heuet verheuen.</l>
<l>Ende du heues mi begheuen.</l>
<l>Ende andre afgode vercoren.</l>
<l>Dies so sal icse alle slaen die behoren.</l>
<l>Tote diere meisnieden.</l>
<l>Ende de cronge van den lieden.</l>
<l>Die sal ic gheuen den dieren.</l>
<l>Nv keere in deser manieren.</l>
<l>Teerstdattu coms binder dure.</l>
<l>Sal tkint steruen vp die vre.</l>
<l>Dat kint salmen deluen allene.</l>
<l>Van allen den sinen ghemene.</l>
<l>DE vrouwe keerde droeue ende gram.</l>
<l>Ende achias wort vulquam.</l>
<l>Jeroboam was coninc welnaer.</l>
<l>Ouer 's4ysrahel .xxii. iaer.</l>
<l>Hi starf nadab sijn sone ontfinc.</l>
<l>De crone dernaer ende ward coninc.</l>
<l>Hier moet die tale van hem bliuen.</l>
<l>Van roboam salic v scriuen.</l>
<l>lees valscen</l>
<l>lees in</l>
<l>vercleed v kinder, lees verkeert v cleeder</l>
<l>ROboam hadde .xli. iaer.</l>
<l>Doe hi coninc ward dats waer.</l>
<l>.xvii. iar leesmen van hem.</l>
<l>Regnerdi in iherusalem.</l>
<l>Judas gheslachte liet die ghebode.</l>
<l>Ende anebeden die afgode.</l>
<l>Des balch god alse hijt versach.</l>
<l>Ende dede den coninc susach.</l>
<l>Van eg's4ypten comen met crachte.</l>
<l>Striden  vp iudas gheslachte.</l>
<l>Jnt vijfte iaer van roboams rike.</l>
<l>Binnen vrede sekerlike.</l>
<l>Quam hi in iherusalem.</l>
<l>Mar ghene trouwe ne hilt hi hem.</l>
<l>Ende hi rouede de temple ons heren.</l>
<l>Ende des conincs sale te haren onneren.</l>
<l>Ende nam die guldine scilde mede.</l>
<l>Die salomon maken dede.</l>
<l>Ouer die als ict vernam.</l>
<l>Maecte coprine roboam.</l>
<l>Roboam hadde .xx.ende.viii.</l>
<l>Sonen dus meerdi sijn gheslachte.</l>
<l>Ende .xl. dochtren dus eist bescreuen.</l>
<l>Bedoluen was hi na sijn leuen.</l>
<l>Jn dauids stad ende derna.</l>
<l>Ward coninc sijn sone abia.</l>
<l>IN roboams tiden dits ware dinc.</l>
<l>Was achissiluius coninc.</l>
<l>De seuende van den latinen.</l>
<l>Van den gheslachte van lauinen.</l>
<l>INt  .xviij. iaer als ict vernam.</l>
<l>Dat crone droech ieroboam.</l>
<l>So ward coninc abia.</l>
<l>Ende droech crone .iij. iaer welna.</l>
<l>Oec leuedi na svaders sonden.</l>
<l>Een grod wijch was in sinen stonden.</l>
<l>Tusscen hem ende ieroboam.</l>
<l>Dar abia den zeghe nam.</l>
<l>Die hi met groten wondre wan.</l>
<l>Doe hi dod was dalfmen den man.</l>
<l>Jn dauids stad ende derna.</l>
<l>Ward coninc sijn sone aza.</l>
<l>Jn ieroboams tvintichste iaer.</l>
<l>Ende droech crone weet vorwaer.</l>
<l>.xi.  iaer leesmen van hem.</l>
<l>Jn die stad te iherusalem.</l>
<l>Aza leuede na die vite.</l>
<l>Van sinen vader coninc dauite.</l>
<l>Ende dede vten lande die quade.</l>
<l>Entie afgode entie ondade.</l>
<l>Nadab des quaeds ieroboams sone.</l>
<l>Dar ic die tale af liet die ghene.</l>
<l>Ward coninc in aza ander iaer.</l>
<l>Ende leedde svader lijf dat es waer.</l>
<l>Dien sloech dod heen hiet baasa.</l>
<l>Ende ward coninc oec derna.</l>
<l>Jnt derde iaer tconinx aza.</l>
<l>Oec sloech dod die baasa.</l>
<l>Alle roboams  meisniede.</l>
<l>Alsoalst achias bediede.</l>
<l>Jn tarchen droech hi crone dats waer.</l>
<l>Ouer 's4ysrahel .xxiiij. iaer.</l>
<l>Bi clenen dinghen arde na.</l>
<l>Tusscen aza ende bazaa.</l>
<l>Leesmen dat altoes strijt was.</l>
<l>Van eth's4yopen coninc sarias.</l>
<l>Quam in azas tinden iare.</l>
<l>Jn sijn land orloghe  suare.</l>
<l>Die verwan hi met groter eere.</l>
<l>Ende doe aza quam ten keere.</l>
<l>Sprac een prophete hiet azarias.</l>
<l>Dat hem die zeghe ghegheuen was.</l>
<l>Omdat hi hilt ons heren wet.</l>
<l>Do hietse aza houden bet.</l>
<l>Al den sinen noch alsowel.</l>
<l>Mar basaa  coninc van 's4ysrahel.</l>
<l>Was argher dan ieroboam.</l>
<l>Mettien ihev totem quam.</l>
<l>Een prophete diene scalt seere.</l>
<l>Ende seide dit sprect onse here.</l>
<l>Jc was die di hief vten stoue.</l>
<l>Du best van argheren gheloue.</l>
<l>Dan ieroboam met allen.</l>
<l>lees .xli.</l>
<l>lees ieroboams</l>
<l>lees baaza</l>
<l>lees orloghen</l>
<l>lees baasa</l>
<l>Du does mijn volc in sonden vallen.</l>
<l>Bedi so salic de dine slaen.</l>
<l>Alsic ieroboam hebbe ghedaen.</l>
<l>Hieromme ne liets niet basaa.</l>
<l>Hine voer ende maecte rama.</l>
<l>.v. milen van iherusalem.</l>
<l>Mar aza benaemt hem.</l>
<l>Hi sende seluer ende goud.</l>
<l>Tote damas met ghewoud.</l>
<l>An benadab coninc van surien.</l>
<l>Dat hi ware van sire partien.</l>
<l>Dus liet basaa van 's4ysrahel.</l>
<l>Rama ende de werre alsowel.</l>
<l>Stene ende houd nam aza mede.</l>
<l>Ende vestermede sine stede.</l>
<l>DOoe  scaltene ihev ende seide.</l>
<l>Dat hi gode achterleide.</l>
<l>Ende hi vrienscap ende partie.</l>
<l>Sochte an den coninc van surie.</l>
<l>Hieromme dedene aza vaen.</l>
<l>Mar god wraect sonder waen.</l>
<l>Want hi hem in sines liues ende.</l>
<l>Plaghe in die voete sende.</l>
<l>Men dalfene in dauids stad.</l>
<l>Na hem ward coninc iosaphat.</l>
<l>IN asas tiden na dat waer is.</l>
<l>Was coninc siluiuscapis.</l>
<l>Dactende coninc van lachien.</l>
<l>Van enease comen den vrien.</l>
<l>Eer aza starf dat segghic v.</l>
<l>So ghinc die prophete ihev.</l>
<l>Om den coninc van 's4ysrahel.</l>
<l>Basaa te wisene wel.</l>
<l>Mar basaa dedene dod slaen.</l>
<l>Dat wrac god an hem saen.</l>
<l>Want hi ward ghesleghen dod.</l>
<l>Van eene ridder sijn ghenod.</l>
<l>Jn tarchen so was hi begrauen.</l>
<l>Alse een here van groter hauen.</l>
<l>Hela sijn sone ward here dernaer.</l>
<l>Jn aza .xxvi.ste iaer.</l>
<l>Ward helam  's4ysrahels here.</l>
<l>lees Doe</l>
<l>lees latien</l>
<l>lees hela</l>
<l>Een iaer ende niet vele meere.</l>
<l>Aldaer hela sat ende ad.</l>
<l>Droech hi crone in ghene stad.</l>
<l>Sloeghen samari sinen marscalc dod.</l>
<l>Ende al sine uwen clene ende grod.</l>
<l>Alse ihev vorseide vorwaer.</l>
<l>Jn aza .xxvii.ste iaer.</l>
<l>Droech crone samari sonder saghe.</l>
<l>Jn tarchen allene .vii. daghe.</l>
<l>Want tfolc van 's4ysrahel dat lach.</l>
<l>Vore iebeten vp ghenen dach.</l>
<l>Eene stad in der heidine land.</l>
<l>Doe die mare quam tehand.</l>
<l>Dat samari hadde den coninc dod.</l>
<l>Coren alle die ghenod.</l>
<l>Haren conincstauel teenen here.</l>
<l>Eenen hiet amri met groter eere.</l>
<l>Amri belach trachen  do.</l>
<l>Zamri intsconinx sale vro.</l>
<l>Ende verbernede die sale.</l>
<l>Ende hem seluen altemale.</l>
<l>Alf 's4ysrahel dat hilt hem.</l>
<l>An eenen ridder hiet tebim.</l>
<l>Ende alf volghedet amri naer.</l>
<l>Jn aza .xxxi.ste iaer.</l>
<l>So ward amri weet dat wel.</l>
<l>Ouer al tfolc van 's4ysrahel.</l>
<l>Amri maecte samaria.</l>
<l>Die hofstede bleef derna.</l>
<l>Van den rike alse wijt lesen.</l>
<l>Tevoren adt tarchen ghewesen.</l>
<l>Hi was argher als ict las.</l>
<l>Dan enech coninc die vor hem was.</l>
<l>Hi starf ende hi was gheleget.</l>
<l>Jn samaria alsmen seghet.</l>
<l>Achab sijn sone droech crone dernaer.</l>
<l>Jn aza .xxxviij.ste iaer.</l>
<l>Achab was coninc weet dat wel.</l>
<l>.xxii. iaer in 's4ysrahel.</l>
<l>[Hine] [liet] [hem] [niet] [ghenoeghen] [mede.]</l>
<l>[An] [ieroboams] [quaethede.]</l>
<l>de verzen 12386 en 12387 zijn verwisseld</l>
<l>lees tarchen</l>
<l>lees vlo</l>
<l>[Mar] [hi] [brochte] [in] ['s4ysrahel.]</l>
<l>Die heidine afgode alsowel.</l>
<l>Hi nam iesabel te wiue.</l>
<l>Ende  die quaetste kaitiue.</l>
<l>Des coninx dochter van saiet.</l>
<l>Oec maecti ieghen wet.</l>
<l>Baalle bede huvs ende outaer.</l>
<l>Jn samarien dats waer.</l>
<l>DOe sende god sinen prophete.</l>
<l>An hem bi sinen ghehete.</l>
<l>El's4yase die hem vorseide wel.</l>
<l>Bi den god van 's4ysrahel.</l>
<l>Dat het niet eer reinen soude.</l>
<l>Eer hijs bade ende hijt woude.</l>
<l>Doe wildene emmer achab dod slaen.</l>
<l>Mar el's4yas ontvlo saen.</l>
<l>Tote eere beke hetet carit.</l>
<l>Van hem so lesen wi dit.</l>
<l>Dat hem die roeke te sire nod.</l>
<l>Vleesch toebrochten ende brod.</l>
<l>Ende hi dranc van ghere beke.</l>
<l>Mar so droghede corteleke.</l>
<l>Want de droechte so grod was.</l>
<l>Do seide god tote hel's4yas.</l>
<l>Ganc in sarepta bi saiet.</l>
<l>Dar ebbic eene wedewe gheset.</l>
<l>Ende gheheten dat soe di voede.</l>
<l>Doe hel's4yas quam die goede.</l>
<l>Quam hem ter porten teghemoete.</l>
<l>De wedewe gaende vp hare voete.</l>
<l>Houd soud soe lesen buter stad.</l>
<l>Mettien hel's4yas drinken bad.</l>
<l>Een morseelkin brods oec mede.</l>
<l>Die wedewe andworde dar ter stede.</l>
<l>Here inne ebbe dats gode becant.</l>
<l>Nemmer meels dan vul ene hand.</l>
<l>Ende  een lettel olien mede.</l>
<l>Nv halic houd hier buten stede.</l>
<l>Om te backene .i. brodekin clene.</l>
<l>Mi ende minen kinde  allene.</l>
<l>Alst gheten es so gaen wi steruen.</l>
<l>Ende bede van hongher verderuen.</l>
<l>de verzen 12424-12426 ontbreken</l>
<l>lees Eene</l>
<l>Hel's4yas sprac wes onveruard.</l>
<l>Mac mi een coekelkin mettervard.</l>
<l>Ende darna dinen kinde ende di.</l>
<l>Onse here seit ghelouets mi.</l>
<l>Dine ghebrect olie no mele.</l>
<l>Here god sendet reins  mele.</l>
<l>De wedewe ghelouede das.</l>
<l>Met hare herberghede hel's4yas.</l>
<l>Sodat des wiues kint bleef dod.</l>
<l>Doe maecte soe; die claghe grod.</l>
<l>Want soe hare kint hadde verloren.</l>
<l>Mar hel's4yas badervoren.</l>
<l>God verwecket dar ten liue.</l>
<l>El's4yas gaf dat kint den wiue.</l>
<l>So sprac nv houdic mi deran.</l>
<l>Ende weet wel dattu best gods man.</l>
<l>Ebreusce boeke ghewaghen das.</l>
<l>Dat dit was die prophete ionas.</l>
<l>NA der droecheit derre .iij. iaer.</l>
<l>Hiet god el's4yase daer.</l>
<l>Tote achab den coninc gaen.</l>
<l>Want hi wilt doen reinen saen.</l>
<l>Samaria hadde ongher so grod.</l>
<l>Datter menech in bleef dod.</l>
<l>Achabs drussate was.</l>
<l>Een goet man hiet abdias.</l>
<l>Die hadde hemelike bestolen.</l>
<l>.C. propheten in tveen holen.</l>
<l>Ende gaf hem burne ende brod.</l>
<l>Omdat iesabel sloech dod.</l>
<l>Gods propheten dar soese bevinc.</l>
<l>Om die dueghet van deser dinc.</l>
<l>Wart sider prophete abdias.</l>
<l>Jeghen hem quam hel's4yas.</l>
<l>Ende seide ganc segh dinen here.</l>
<l>Hier es el's4yas node dedi seere.</l>
<l>Die bodscap want soe hem wach.</l>
<l>Ende doe achab el's4yase sach.</l>
<l>Seidi bestu hel's4yas fel.</l>
<l>Du bestorbers al 's4ysrahel.</l>
<l>Neen sprac el's4yas du doest al.</l>
<l>Du die anebeds baal.</l>
<l>lees vele</l>
<l>Nochtan vergadren  ghemene.</l>
<l>An  's4ysrahel grod ende clene.</l>
<l>Vp den berghe te carmele.</l>
<l>Ende balaas  propheten vele.</l>
<l>.D.ccc.ende.l. alsowel.</l>
<l>Die voed diin wijf iesabel.</l>
<l>Alt folc ende de propheten mede.</l>
<l>Vergaderden daer ter stede.</l>
<l>El's4yas sprac hier es grod no clene.</l>
<l>Van gods propheten dan ic allene.</l>
<l>Baals propheten sijn hier vele.</l>
<l>Roepen te nerrenste ende in spele.</l>
<l>An hare gode ic an den minen.</l>
<l>Wienso eerst sal die hulpe scinen.</l>
<l>Dat sine bede es ghehord.</l>
<l>Sijn god die saels hier gaen vord.</l>
<l>Jeghen  hare offrande vp den outaer.</l>
<l>Ende die van hemele vier sendet daer.</l>
<l>Salmen ouer god roepen an.</l>
<l>Baals papen louedent dan.</l>
<l>Mar haer roepen no haer bede.</l>
<l>Segghic v dat niet ne dede.</l>
<l>HEl's4yas maecte offranden.</l>
<l>Ende alsi bat quam altehanden.</l>
<l>Tfier van den hemele vp den outaer.</l>
<l>Dar  doffrande verterde daer.</l>
<l>Doe riep al dat volc an gode.</l>
<l>El's4yas dede met sinen ghebode.</l>
<l>Baals propheten alle vaen.</l>
<l>Ende dedse alle verslaen.</l>
<l>Doe ghinc hi vp den berch camele.</l>
<l>Ende bat gode om reghen vele.</l>
<l>Sodat hem thouet hinc. tusscen sinen knien.</l>
<l>Achab den coninc hiet hi vlien.</l>
<l>Tote 's4ysrahel  in die stad.</l>
<l>Eeren die reghen maecte nad.</l>
<l>Achab die vlo in 's4ysrahel.</l>
<l>Mar een wint quam ende twater viel.</l>
<l>Ende god die halp hel's4yas.</l>
<l>Dat hi snelre dan achab was.</l>
<l>lees vergadre</l>
<l>lees al</l>
<l>lees baals</l>
<l>lees Dat</l>
<l>lees carmele</l>
<l>lees iesrael</l>
<l>lees iesrael</l>
<l>Doe iesabel vernam die mare.</l>
<l>Hoet met haren propheten ware.</l>
<l>Sendedsoe el's4yase boden.</l>
<l>Ende svoer bi al haren goden.</l>
<l>Dat soe hem dat soude doen mede.</l>
<l>Dat hi haren propheten dede.</l>
<l>HEl's4yas was veruard om dat.</l>
<l>Te bersabee vlo hi in die stad.</l>
<l>Dar hieti  sinen garsoen ionas.</l>
<l>Dien hi tevoren van dode ghenas.</l>
<l>Allene ghinc hi mettervard.</l>
<l>Jn die wostine eene dachvard.</l>
<l>De dod bat hi om tferdriet.</l>
<l>Hi sprac ic ne bem beter niet.</l>
<l>Dan mine vorders ebben ghewesen.</l>
<l>Jn slape ward hi saen na desen.</l>
<l>Dingel wectene ende brochtem mede.</l>
<l>Water ende brod daer ter stede.</l>
<l>Ende seide stant vp ende et.</l>
<l>Hi ad ende darna sliep hi bet.</l>
<l>Dingel wectene anderwarf.</l>
<l>Ende seide et ic waens di bedarf.</l>
<l>Du heues langhen wech te gane.</l>
<l>El's4yas at ende ghinc dane.</l>
<l>Ende de spise gaf hem de cracht.</l>
<l>Dat hi vaste .xl. nacht.</l>
<l>Ende .xl. daghe ende oec ghinc hi.</l>
<l>Tote oreb die heet s's4ynai.</l>
<l>Aldar mo's4yses wileneere.</l>
<l>Jn den dorne sach onsen here.</l>
<l>Dar wondi in eene haghedochte.</l>
<l>God vraghedem wat hi dar sochte.</l>
<l>Here seit hi mi hatet iesabel.</l>
<l>Dine outaerre ende alsowel.</l>
<l>Dine propheten breecmen ghemene.</l>
<l>Ende ic bem bleuen allene.</l>
<l>Doch staen si alle na mijn leuen.</l>
<l>Ende ebben mi alhier verdreuen.</l>
<l>DOe seide god du sult wechtiden.</l>
<l>God die sal selue vor di liden.</l>
<l>Ende doe onse here vor hem leed.</l>
<l>Nam el's4yas saen sijn cleed.</l>
<l>Ende decter sine oghen mede.</l>
<l>lees lieti</l>
<l>Doe seide onse here daer ter stede.</l>
<l>Wat doestu hier hel's4ya.</l>
<l>Here iesabel leget mi te na.</l>
<l>Gheuellet ebben si dine outare.</l>
<l>Ende dine propheten ghesleghen dare.</l>
<l>Ende ic bem allene bleuen.</l>
<l>Mar doch  staen si na mi leuen.</l>
<l>Hier bem ic ontslopen here.</l>
<l>Doe seide god te hem nv kere.</l>
<l>Dor die wostine ganc in damas.</l>
<l>Jn mine wrake nv merke das.</l>
<l>Soutu asael den vrien.</l>
<l>Coninc maken van surien.</l>
<l>Ende ihev alsowel.</l>
<l>Coninc maken van 's4ysrahel.</l>
<l>El's4yseuse na dese saken.</l>
<l>Sultu na di prophete maken.</l>
<l>Dese .iij. sullen dod verslaen.</l>
<l>Jn 's4ysrahel die ten afgode gaen.</l>
<l>HEl's4yas ghinc wech dar hi quam.</l>
<l>Dat hi .xii. man vernam.</l>
<l>Die heren ghinghen als ict las.</l>
<l>Dar el's4yseus een of was.</l>
<l>Sinen mantel leidi vp hem daer.</l>
<l>Ende hel's4yseus volghedem naer.</l>
<l>Prophete ward hi na gods word.</l>
<l>Ende diende el's4yase sidemervord.</l>
<l>BEnadab  coninc van surien.</l>
<l>Lach doe met sire partien.</l>
<l>Te samarie vor die stede.</l>
<l>.xxxii. coninghe waren hem mede.</l>
<l>Van achab seidi dat hi woude.</l>
<l>Vpdat hi wederkeren soude.</l>
<l>Hebben dat hem bequame ghinder.</l>
<l>Bede wijf ende oec die kinder.</l>
<l>Mar achabs raet die wederriet.</l>
<l>Dat hijs altoes ne dade niet.</l>
<l>Benadab hadde sere ommare.</l>
<l>Bi sinen goden suoer hi dare.</l>
<l>Dat hijt soude metten sinen.</l>
<l>Samaria sere doen scinen.</l>
<l>Doe sprac die coninc van 's4ysrahel.</l>
<l>Verhef hem niet dat radic wel.</l>
<l>Want dauenture gheuet openbare.</l>
<l>Dicke zeghe der minster scare.</l>
<l>BEnadab dede gaen ten stride.</l>
<l>Ende achab was veruard ende onblide.</l>
<l>Mar die prophete michias.</l>
<l>Die vertrostene als ict las.</l>
<l>Ende seide dit spreect die hemelsce vader.</l>
<l>Jc sal heden dat volc algader.</l>
<l>Jn dine hand gheuen in dijn ghebot.</l>
<l>Dattu weeds dat ic bem god.</l>
<l>Acab nam nemmeer met hem dan.</l>
<l>Tvee.c.ende.xxii. man.</l>
<l>Den  princhen kinder ende anders niet.</l>
<l>Alse hem die prophete hiet.</l>
<l>Ende trac met hem vter pord.</l>
<l>Als benadab dat heuet ghehord.</l>
<l>Hiet hi dat mense soude vaen.</l>
<l>Ende sendertoe eene scare saen.</l>
<l>Mar die van 's4ysrahel sloeghense dod.</l>
<l>De suriane dor die nod.</l>
<l>Vloen wech alsi saghen dat.</l>
<l>Die van 's4ysrahel quamen vter stad.</l>
<l>Ende daden harde grote plaghe.</l>
<l>Onder die heidine in dien daghe.</l>
<l>DOe quam een prophete ghegaen.</l>
<l>Tote achab ende seide saen.</l>
<l>God heuet di ghetrost nv sere.</l>
<l>Sie wiltu hem doen eeneghe eere.</l>
<l>Ten naesten iare comt van surien.</l>
<l>De coninc echt met sire partien.</l>
<l>Mar die suriane alse wijt horen.</l>
<l>Seiden dat sijt bedi verloren.</l>
<l>Omdat de god van achabs scare.</l>
<l>God van den montaengen ware.</l>
<l>War dat si vochten in den dale.</l>
<l>Si verwonnense altemale.</l>
<l>TEn naesten iare quam benadab.</l>
<l>Gheuaren echt met groter eerscap.</l>
<l>Doe sprac an acab een gods man.</l>
<l>Omdat die van surien dan.</l>
<l>Seiden dat god vpt hoghe heft macht.</l>
<l>Ende in den dale ghene cracht.</l>
<l>Salicse gheuen in dine ghewelt.</l>
<l>lees Der</l>
<l>Der surien worden ghevelt.</l>
<l>Vp dien dach .c.dusent man.</l>
<l>Diere ontfloen ontliepen dan.</l>
<l>Jn afec dat was eene pord.</l>
<l>Mar die mur es ghescord.</l>
<l>Ende verduetse alle mede.</l>
<l>Benadab vlo in die stede.</l>
<l>Jn een cleen camerkin.</l>
<l>Mar de seriante sijn.</l>
<l>Kenden den coninc van 's4ysrahel.</l>
<l>Dat hi niet was harde fel.</l>
<l>Ende ghinghen ieghen hem vter pord.</l>
<l>Ontwapent ende met saken  ghegord.</l>
<l>Ende seiden ten coninc achab.</l>
<l>Dus seghet dijn cnape benadab.</l>
<l>Jnne bidde nemme dan mijn leuen.</l>
<l>Achab heuet hem dat vergheuen.</l>
<l>Ghevriende worden die viande.</l>
<l>Ende benedab die voer te lande.</l>
<l>MJcheas sinen gheselle hiet.</l>
<l>Alsoals hem die heleghe gheest riet.</l>
<l>Slach mi mar die ghene ne woude.</l>
<l>Micheas seide datten soude.</l>
<l>De liebard om dat selue slaen.</l>
<l>Alsi soude van hem gaen.</l>
<l>Want hi tghebod ons heren liet.</l>
<l>Ende aldus eist dar ghesciet.</l>
<l>Eenen andren sach hi derbi.</l>
<l>Toten ghenen sprac hi slach mi.</l>
<l>Die sloech hem eene wonde grod.</l>
<l>Dat hem tbloet in doghen vlod.</l>
<l>Doe warp hi mul in sijn ansichte.</l>
<l>Dat men niet ne kende lichte.</l>
<l>Ten coninc seidi doe ter tijt.</l>
<l>Doe wi waren in den strijt.</l>
<l>Brochte mi een man sinen prisonier.</l>
<l>Ende seide wacht mi desen hier.</l>
<l>Ontlopt hi di so sultu sijn.</l>
<l>Ouer sijn houet mijn eighijn.</l>
<l>Of ghelden met dinen goede.</l>
<l>Die man ontliep hem vter hoede.</l>
<l>Die coninc sprac hoesoet comt.</l>
<l>Du heues di seluen ghedoemt.</l>
<l>lees sacken</l>
<l>Micheas saen sijn oghen duoech.</l>
<l>Acab kendene ende volx ghenoech.</l>
<l>Teerstdat hi ghedueghen was.</l>
<l>Dit seghet god dit sprac micheas.</l>
<l>Omdattv makets dinen vrient.</l>
<l>Den man die der dod heuet verdient.</l>
<l>Sal dijn leuen vor hem staen.</l>
<l>Doe balch hem die coninc saen.</l>
<l>Ende vinkene ende derna.</l>
<l>Keerdi in samaria.</l>
<l>IN dien tiden dat leesmen wel.</l>
<l>Was een man in 's4ysrahel.</l>
<l>Hiet naboth: hadde eenen wijngard.</l>
<l>Dien achab langhe adde begard.</l>
<l>Sodat hine te copen sochte.</l>
<l>Mar doe hijs ebben niet ne mochte.</l>
<l>Dedine dod slaen in 's4ysrahel.</l>
<l>Dit beriet al iesabel.</l>
<l>Die coninghinne achabs wijf.</l>
<l>Doe nam hine na nabots lijf.</l>
<l>Ende dar hi in den wijngard was.</l>
<l>Quam ieghen hem hel's4yas.</l>
<l>Ende seide du heues den man dod.</l>
<l>Ende houdes tgoet dats onrecht grod.</l>
<l>Ghelikerwijs recht alse die honde.</l>
<l>Nabots bloet leckeden metten monde.</l>
<l>So sulsie dat dijn lecken mede.</l>
<l>Die coninc sprac aldaer ter stede.</l>
<l>Waromme heuestv mi leed.</l>
<l>Hel's4yas sprac godeweed.</l>
<l>Want du houds des duvels ghebode.</l>
<l>Ende du dit quaet  souds doen vor gode.</l>
<l>Dies sal god curten dat van di comt.</l>
<l>Ende dijn huvs sal sijn verdoemt.</l>
<l>Alse ieroboams ende basa.</l>
<l>Van iesabel sprect god hierna.</l>
<l>Die honde sullen iesabel.</l>
<l>Eten int felt van 's4ysrahel.</l>
<l>Acab scurde sijn cleet van vare.</l>
<l>Ende dede an eene hare.</l>
<l>Ende sliep in eenen sac.</l>
<l>Hem seluen dedi onghemac.</l>
<l>lees iesrael</l>
<l>lees iesrael</l>
<l>lees iesrael</l>
<l>Doe sprac te hel's4yase onse here.</l>
<l>Want achab hem omoedecht sere.</l>
<l>So ne sal icken niet plaghen.</l>
<l>Aldus niet in sinen daghen.</l>
<l>Mar sijn kindre hiernaer.</l>
<l>Aldus so leden .iii. iaer.</l>
<l>Dat men met vrede leuede wel.</l>
<l>Tusscen surien ende 's4ysrahel.</l>
<l>Aza ghi laset tevoren dat.</l>
<l>Hadde eenen sone hiet iosaphat.</l>
<l>Die coninc was van juda.</l>
<l>Gheweldech na den vader aza.</l>
<l>Eenen sone haddi hiet ioram.</l>
<l>Teenen wiue hi hare nam.</l>
<l>Achabs dochter van 's4ysrahel.</l>
<l>Die hi wan an iesabel.</l>
<l>Ende die hiet atalie.</l>
<l>Die god selue vermaledide.</l>
<l>Want van hare quam grod quaet.</l>
<l>Alse hiernaer ghescreuen staet.</l>
<l>DOr dit uwelic ende omme dat.</l>
<l>Voer die coninc iosaphat.</l>
<l>Toten coninc van 's4ysrahel.</l>
<l>Ende voer met hem alsowel.</l>
<l>Orloghen vp ramoth eene stede.</l>
<l>Mettien achab comen dede.</l>
<l>Propheten van valscer maniere.</l>
<l>Vor hem wel .c. waruen viere.</l>
<l>Ende vraghede hoet met hem soude vergaen.</l>
<l>Of hi ramoth wilde bestaen.</l>
<l>Doe rieden si hem allegader dat.</l>
<l>Mar die coninc iosaphat.</l>
<l>Vraghede esser gheen  gods prophete.</l>
<l>Dat wi daden bi sinen ghehete.</l>
<l>Jaet sprac achab hier es micheas.</l>
<l>Dies ict noit noch vrient ne was.</l>
<l>Want hi vorseghet mi altoes quaet.</l>
<l>Josaphat heet dat menreomme gaet.</l>
<l>Ende doe hi vor den coninc stoet.</l>
<l>Sprac hi teersten achab goet.</l>
<l>Doe sprac achab  ic mane di sere.</l>
<l>Vorsech mi waer bi onsen here.</l>
<l>Doe sprac micheas verstant mi wel.</l>
<l>Jc sach  tfolc van 's4ysrahel.</l>
<l>Alse herdelose scape no min no me.</l>
<l>Doe seide onse here te mi noch me.</l>
<l>Si keren best want hem herde ghebrect.</l>
<l>Achab verstaet an dat hi sprect.</l>
<l>Dat hi sijn steruen meent in dat.</l>
<l>Ende seide ten coninc iosaphat.</l>
<l>Ja ne weetstu wat dese doet.</l>
<l>Hi ne profitiserd mi nemmer goet.</l>
<l>Doe seide micheas mere.</l>
<l>Jc sach sitten onsen here.</l>
<l>Entie ingle goede ende quade.</l>
<l>Bi hem staen aldaer te rade.</l>
<l>Die quade stonden te sire luchter side.</l>
<l>De goede ter rechter vro ende blide.</l>
<l>God seide wie sal bedrieghen.</l>
<l>Achab  den coninc ende hem lieghen.</l>
<l>Dat hi sterue ende in ramoth vare.</l>
<l>Doe sprac een van der luchter scare.</l>
<l>Jc sal sinen propheten doen lieghen.</l>
<l>God sprac du soutene bedrieghen.</l>
<l>Ende verwinnen sprac micheas.</l>
<l>Doe sloeghene sedecheas.</l>
<l>Een vals prophete ende seide bedi.</l>
<l>Heuet die heleghe gheest ghelaten mi.</l>
<l>Ende di ghesproken. es dat waer.</l>
<l>Micheas andworde  daer.</l>
<l>Dat sultv weten dar du sult vlien.</l>
<l>Ende du dijns lieghens sult onsien.</l>
<l>Sedechias die versach.</l>
<l>Dat die coninc in twifele  lach.</l>
<l>Ende doe trostene met desen.</l>
<l>Haddijt een war  prophete ghewesen.</l>
<l>Mine hand ware worden lam.</l>
<l>Alse ghesciede ieroboam.</l>
<l>Oec seidi ieghen el's4yase mede.</l>
<l>Die seide dattu daer ter stede.</l>
<l>Steruen souds dar starf nabot.</l>
<l>Doe gaf die coninc een ghebot.</l>
<l>Dat men michease soude vaen.</l>
<l>Totedat dorloghe ware ghedaen.</l>
<l>DE coninc  achab ende met hem.</l>
<l>Josaphat van iherusalem.</l>
<l>Die coninclike visiert  sat.</l>
<l>Voeren te ramoth in gabat.</l>
<l>Mar die coninc van surien.</l>
<l>Hiet dien van sinen partien.</l>
<l>Dat si niemen ne sochten el.</l>
<l>Dan den coninc van 's4ysrahel.</l>
<l>Ende doe si iosefatte saghen.</l>
<l>Begonden si vp hem laghen.</l>
<l>Ende waenden dat achab ware.</l>
<l>Dochdat sijs worden gheware.</l>
<l>Ende een van den herre scod.</l>
<l>Enen sciht  ende scod achab  dod.</l>
<l>Jn den waghen dar hi in sat.</l>
<l>Die waghen die ward binnen nat.</l>
<l>Van sinen bloede ende daerna.</l>
<l>Voerdemen in samaria.</l>
<l>Dar dalfmene als ict hore.</l>
<l>Bi der sale van 's4yuore.</l>
<l>Die hi maecte in sinen daghen.</l>
<l>Ende doe men dwoech des coninx waghen.</l>
<l>Lecten die honde aldaer sijn bloet.</l>
<l>Alse el's4yas die prophete goet.</l>
<l>Van hem vorseide alsement las.</l>
<l>Na hem ward coninc ochosias.</l>
<l>Sijn sone dar ict nv of late.</l>
<l>Josaphat voer sire strate.</l>
<l>Te iherusalem seggic v.</l>
<l>Hem ghemoete die prophete ihev.</l>
<l>Diene scalt dat hi den quaden.</l>
<l>Helpen soude ende staen te staden.</l>
<l>IOsaphat hadde .xxxv. iaer.</l>
<l>Alsi coninc ward dats waer.</l>
<l>.xxv. iaer droech hi crone daer.</l>
<l>Jntsconinx acabs vierde iaer.</l>
<l>So haddi die crone ontfaen.</l>
<l>Sulc leuen leeddi sonder waen.</l>
<l>Alse sijn vader ende dies ghelike.</l>
<l>Jnt derde iaer van sinen rike.</l>
<l>lees versiert</l>
<l>lees galaat</l>
<l>Hiet hi den papen enten heren.</l>
<l>Dat si de wet souden leeren.</l>
<l>Den volke alse dartoe behort.</l>
<l>Jn al sijn rike in elke port.</l>
<l>Die arabiene ende damoniten.</l>
<l>Ende dartoe die moabiten.</l>
<l>Die quamen in sinen tiden.</l>
<l>Jn dat land van juda striden.</l>
<l>Omtrent engadi die stede.</l>
<l>Josaphat dede sine bede.</l>
<l>Doe trostene een prophete wel.</l>
<l>Zacharias sone asiel.</l>
<l>Ende hi sprac aldus te hem.</l>
<l>O iuda ende iherusalem.</l>
<l>Trect marghin vd sijt onuervard.</l>
<l>God sal met v sijn an die vard.</l>
<l>DOe versloech hi sine viande.</l>
<l>Ende verdreefse vten lande.</l>
<l>Vordmeer bleef hi goet man.</l>
<l>Die van edom waren nochtan.</l>
<l>Met chense onder iosaphat.</l>
<l>Want dauid die duancse an dat.</l>
<l>Oec sendi scepe in ofier.</l>
<l>Om ghent  dat leesmen hier.</l>
<l>Die in asiongabis  braken.</l>
<l>De scade van deser saken.</l>
<l>Vorseidem el's4yesar wel.</l>
<l>Omdat hi in 's4ysrahel.</l>
<l>Met ochosias wel was vrient.</l>
<l>Hieran sprac hi heuestu verdient.</l>
<l>Doe starf die coninc iosaphat.</l>
<l>Ende men dalfene in dauids stat.</l>
<l>IN sinen tiden wi lesent dus.</l>
<l>Was coninc siluiuscarpentus.</l>
<l>De neghente van den latinen.</l>
<l>Van eneause  ende van lauinen.</l>
<l>Ende die tienste wi lesent dus.</l>
<l>Siluiusteberinus.</l>
<l>Die in de tibre verdranc.</l>
<l>Noch heet serena al esset lanc.</l>
<l>Tevoren hiet soe abbula.</l>
<l>gout</l>
<l>asiongaber</l>
<l>enease</l>
<l>Siluiustiberinus</l>
<l>albula</l>
<l>Dellefste siliuiusagrippa.</l>
<l>Dese .iij. coninghe alse wijt horen.</l>
<l>Den achter ende danden  voren.</l>
<l>Droeghen crone in alba die stad.</l>
<l>Jn den tiden iosaphat.</l>
<l>Nv seggic vord verneemt wel.</l>
<l>Van den rike van 's4ysrahel.</l>
<l>Achabs sone ochosias.</l>
<l>Die in samarien coninc was.</l>
<l>Ontfinc trike dat es waer.</l>
<l>Jn iosaphats .xvii.de iaer.</l>
<l>Ende leedde sulc leuen als die vader.</l>
<l>Ende sijn moeder bedegader.</l>
<l>Jn sinen tiden weet men wel.</l>
<l>Verloren die van 's4ysrahel.</l>
<l>Dat beduanc van den moabiten.</l>
<l>Dat moghen si sire quaetheit witen.</l>
<l>Ochosias viel eenen val.</l>
<l>Dat hire siec of was ende qual.</l>
<l>Ende hi sende sine boden.</l>
<l>Om andworde van den afgoden.</l>
<l>God sende el's4yase in hare ghemoet.</l>
<l>Die seide wat eist dat ghi doet.</l>
<l>Es in 's4ysrahel gheen god.</l>
<l>Hi  soect belzebubs ghebod.</l>
<l>Hieromme ne sal ochosias.</l>
<l>Niet ghenesen sijt seker das.</l>
<l>Si keerden ende seident den coninc dan.</l>
<l>Hi vraghede hoeghedaen was die man.</l>
<l>Si seiden rv. ende ghegord.</l>
<l>Met eenen ruen gordele. alsijt hord.</l>
<l>Seidi het was el's4yas dan.</l>
<l>Doe sendireomme eenen man.</l>
<l>Ghewapent met .l. ghesellen.</l>
<l>Hi quam te  hem dus hore wi tellen.</l>
<l>Ende seide gods man die coninc heet.</l>
<l>Dattu te hem coms ghereet.</l>
<l>El's4yas sprac bem ic gods man.</l>
<l>Tfier van den hemele come dan.</l>
<l>Ende verberne di ende dine scare.</l>
<l>Dit ghesciede altehand dare.</l>
<l>Noch eenen sender ochosias.</l>
<l>lees siluiusagrippa</l>
<l>lees dander</l>
<l>lees ghi</l>
<l>Hi quam te, gewijzigd in si quamen te hand D</l>
<l>Die oec van sulken mensche was.</l>
<l>Ende die dat selue totem sprac.</l>
<l>Ende smaecte dat selue onghemac.</l>
<l>Den derden sonder  ochosias.</l>
<l>Dat waenmen dat abdias was.</l>
<l>Ende met hem .l. teere scare.</l>
<l>Die quam vor el's4yas dare.</l>
<l>Ende knielde ende bat ghenade el's4yen.</l>
<l>Vor hem ende vor sine partien.</l>
<l>Dingel seide ganc darward.</l>
<l>Met hem ende wes onuervard.</l>
<l>Ten coninc ghinc hi met ghenende.</l>
<l>Ende seide omdat hi boden sende.</l>
<l>An belsebuc openbare.</l>
<l>Alsof gheen god in 's4ysrahel ware.</l>
<l>Dies sultu steruen sprac el's4yas.</l>
<l>Doe starf die coninc ochosias.</l>
<l>Tvee iaer regnerdi als ict vernam.</l>
<l>Na hem was coninc sijn broeder ioram.</l>
<l>Want gheen kint ne bleef van hem.</l>
<l>Die coninc van iherusalem.</l>
<l>Die hiet ioram alsowel.</l>
<l>Ende hadde des  van 's4ysrahel.</l>
<l>Suster te wiue atalien.</l>
<l>Dies ghi mi horet tevoren lien.</l>
<l>Jn dien tiden dus horic talen.</l>
<l>Wilde god el's4yas vphalen.</l>
<l>Ende hi ghinc in galgala.</l>
<l>Ende el's4yseus volghede na.</l>
<l>Blijf hier sprac hi du does wel.</l>
<l>God die sent mi in bethel.</l>
<l>Doe suoer hi dat hijs niet ne dade.</l>
<l>Want die heleghe gheest seidem in rade.</l>
<l>Dat sijn meester tewaren.</l>
<l>Jn dien tiden te hemele soude varen.</l>
<l>Ende teerstendat si quamen ghinder.</l>
<l>Quamen der propheten kinder.</l>
<l>Tote el's4yseuse in betel.</l>
<l>Ende seidem hemelrike  weetstu wel.</l>
<l>Dat men dinen here heden.</l>
<l>Van die sal draghen ter hogher stede.</l>
<l>Svighet seit hi ic weet vorwaer.</l>
<l>Doe hietem el's4yas bliuen daer.</l>
<l>lees sender</l>
<l>na des ontbreekt conincs (red.)</l>
<l>lees hemelike</l>
<l>Mar el's4yseus ne wilde niet so.</l>
<l>Doe quamen si in ierico.</l>
<l>Dar seidmen hem dieselue mare.</l>
<l>Elyas hieten bliuen dare.</l>
<l>Mar hi ne hilter hem niet ane.</l>
<l>Doe quamen si bede ter iordane.</l>
<l>Ende .l. der propheten kinder.</l>
<l>Saghen toe van verren ghinder.</l>
<l>Sinen mantel voude el's4yas.</l>
<l>Twater sloech hi als hijt  las.</l>
<l>Dat hem sciet in corter stond.</l>
<l>Ouer ghinghen si vp den grond.</l>
<l>El's4yas sprac ten knape toe.</l>
<l>Bid datstu wilt dat ic di doe.</l>
<l>Eer ic van di worde verheuen.</l>
<l>El's4yseus bad eene rike gheuen.</l>
<l>Jc bidde sprac  hi dat dijn gheest si.</l>
<l>Tviuoudech here in mi.</l>
<l>Elyas hadde des hore wie lien.</l>
<l>Den heleghen gheest ter profecien.</l>
<l>Ende oec ten miracle mede.</l>
<l>Dit was de tviuoudechede.</l>
<l>Of men maghet verstaen aldus.</l>
<l>Twe dode verwecte el's4yseus.</l>
<l>Ende el's4yas newaer enen.</l>
<l>Dit mach de tviuoudecheit menen.</l>
<l>Du bids sprac hi bede suare.</l>
<l>Mar siestud als ic vpvare.</l>
<l>So es dine bede ghehort.</l>
<l>Cortelike na dese wort.</l>
<l>Dar si ghinghen haerre verde.</l>
<l>Quam van viere waghene ende paerde.</l>
<l>Diese bede versceden dede.</l>
<l>El's4yas ghinc vp daer ter stede.</l>
<l>Ende voer te hemele ward.</l>
<l>El's4yseus sach vpward.</l>
<l>Ende riep lude vader mijn.</l>
<l>El's4yas nam den mantel sijn.</l>
<l>Ende warpen el's4yseus neder.</l>
<l>Ter iordanen keerdi weder.</l>
<l>Ende sloech twater metten clede.</l>
<l>Mar niet ne scieden si gherede.</l>
<l>Doe seidi wars die god el's4yas.</l>
<l>lees ict</l>
<l>Do sloech hi twater ende als ict las.</l>
<l>Doe stont die slume  in corter stont.</l>
<l>Ende hi ghinc ouer vp den gront.</l>
<l>Doe ghinghen der propheten kinder.</l>
<l>Die noch laghen ende wachten ghinder.</l>
<l>Seid sie dat die gheest el's4yas.</l>
<l>Vp el's4yseuse gherust was.</l>
<l>Ende liepen hem allegader ieghen.</l>
<l>Ende anebeden ende neghen.</l>
<l>Uan el's4yase hebben beheten.</l>
<l>ons die heleghe propheten.</l>
<l>Dat hi noch ende enoch mede.</l>
<l>Te iherusalem in die stede.</l>
<l>Andkerste sal wederstaen.</l>
<l>Mar hi salse beede verslaen.</l>
<l>HEl's4yseus di quam do.</l>
<l>Ghewandelt in ierico.</l>
<l>Dar hi dat water ghenas.</l>
<l>Dat tevoren so quaet was.</l>
<l>Ende met zoute maecte goet.</l>
<l>Alsemen noch in twijnwater  doet.</l>
<l>Van danen ghinc hi in bethel.</l>
<l>Dar spotten met hem ende maecten spel.</l>
<l>Kinder .xl.ende.ij. nochtan.</l>
<l>Ende seiden clem vp calu man.</l>
<l>Doe vloectise in gods namen.</l>
<l>Mettien worde .ij. baren quamen.</l>
<l>Vten woude diese verbeten.</l>
<l>Die kinder menen  wildijt weten.</l>
<l>Die ioden die des hilden spot.</l>
<l>Dat naect ende calu hinc onse here god.</l>
<l>Dar hi clam an die cruce tewaren.</l>
<l>Dat .xlii. der kinder waren.</l>
<l>Beteekent dat .xlii. iaer.</l>
<l>Na die passie gods dats waer.</l>
<l>Titus ende vaspasianus.</l>
<l>Vten wilden romschen huvs.</l>
<l>Quamen die tvee baren waren.</l>
<l>Ende scurden die iuedsce scaren.</l>
<l>Hel's4yseus ghinc derna.</l>
<l>Wonen in samaria.</l>
<l>Achabs sone coninc ioram.</l>
<l>lees flume</l>
<l>lees twijwater</l>
<l>Dar ic die tale tevoren af nam.</l>
<l>Ontfinc die crone dats waer.</l>
<l>Jn iosaphats .xvii.de iaer.</l>
<l>.xxii. iaer so was hi here.</l>
<l>Die afgode die dedi wech sere.</l>
<l>Die sijn vader brochte int land.</l>
<l>Mar dongheloue die ierobam vand.</l>
<l>Van den caluen dar bleef hi an.</l>
<l>Micheas scaltene die man.</l>
<l>Dien sloech hi dod om dat verwiten.</l>
<l>Den  coninc van den moabiten.</l>
<l>Gaf .c. lamme telken iare.</l>
<l>Ende .c. wedren teere scare.</l>
<l>Te chense dien van 's4ysrahel.</l>
<l>Doe achab starf verstaet mi wel.</l>
<l>Wildijt vormeer laten liden.</l>
<l>Joram die quam vp hem striden.</l>
<l>Met hem quam coninc iosaphat.</l>
<l>Die noch leuede ende noch dat.</l>
<l>Die coninc van 's4ydumea.</l>
<l>Jn eene wostine waer si na.</l>
<l>Allegader van durste dod.</l>
<l>Doe was onboden dor die nod.</l>
<l>El's4yseus die seide god sal.</l>
<l>V waters gheuen ghenoech al.</l>
<l>Ende dartoe in uwe hande.</l>
<l>Die moabiten uwe viande.</l>
<l>Die propheten  sijn in uwe ghewout.</l>
<l>Ende sult verbernen bome ende hout.</l>
<l>Ghi sult verstoppen die fonteinen.</l>
<l>Entie ackre met stenen ontreinen.</l>
<l>Sodat men gheen coren winnen sal.</l>
<l>Dese dinc ghesciede al.</l>
<l>Alsoalst el's4yseus seide.</l>
<l>Sodat men die hoeftstad beleide.</l>
<l>Ende die coninc waende ontvaren.</l>
<l>Met .dcc. teere scaren.</l>
<l>Mar hi ward weder inghedaen.</l>
<l>Doe nam hi sinen sone saen.</l>
<l>Dar alle die coninghe toesaghen.</l>
<l>Die na hem crone souden draghen.</l>
<l>Ende offerden gode teere offranden.</l>
<l>lees De</l>
<l>lees porten</l>
<l>de verzen 13138 en 13139 zijn verwisseld</l>
<l>Vp dien mur vor die vianden.</l>
<l>Vpdatten god lossede vter nod.</l>
<l>Sloech hi sinen sone dod.</l>
<l>Doe ontfarmets so den heren.</l>
<l>Dat si te lande voeren met eren.</l>
<l>Josaphat voer in iherusalem.</l>
<l>Jhev die prophete die quam ieghen hem.</l>
<l>Ende scaltene datti hulpe dede.</l>
<l>Eenen man die afgode anebede.</l>
<l>DAerna so bleef abdias dod.</l>
<l>Die .c. propheten vter nod.</l>
<l>Hilt ende voede dor  iesabel.</l>
<l>Den goeden lieden was so fel.</l>
<l>Sijn wijf riep el's4yseus an.</l>
<l>Here seid soe nu es dod mijn man.</l>
<l>Ende hi bleef sculdech here ghelt.</l>
<l>Van den propheten die hi helt.</l>
<l>Nv comt die borghere dies de scult es.</l>
<l>Om .ij. kinder ontfarme v des.</l>
<l>Hem te diene vor die scout.</l>
<l>El's4yseus hadde onghedout.</l>
<l>Ende sprac wat heuestu thuvs dan.</l>
<l>Een lettel olien gods man.</l>
<l>Ganc enen seit hi diere strate.</l>
<l>Leene te dinen gheburen idele vate.</l>
<l>Ende  beloken dueren met dinen kinden.</l>
<l>Ghiet in die vate dus dede soe sinden.</l>
<l>Om die vate ende dede also.</l>
<l>Die worden vul doe was so vro.</l>
<l>Doe seide die heleghe man.</l>
<l>Vercop dolie ende ghelt dan.</l>
<l>Hem die di dese perse afdriuet.</l>
<l>Ende dat bouen der scult bliuet.</l>
<l>Dar sultu selue leuen bi.</l>
<l>Ende dine kinder dus radic di.</l>
<l>HEl's4yseus soude derna.</l>
<l>Liden dor eene stad hiet sima.</l>
<l>Dar wonde een wijf ende was vroet.</l>
<l>Ende talreestdat soe verstoet.</l>
<l>Dattet was een helech man.</l>
<l>Dede soene met hare eten dan.</l>
<l>lees doe</l>
<l>lees sina of suna</l>
<l>Sodat hi dicke quam ter stad.</l>
<l>Doe riet soe haren manne dat.</l>
<l>Dat hi hem maecte eene camere daer.</l>
<l>El's4yseus quam dicke naer.</l>
<l>Met sine cnape giesi.</l>
<l>Ende bi hem so verstont hi.</l>
<l>Dat die vrouwe nie kint ne wan.</l>
<l>Ende dat hi out ware hare man.</l>
<l>El's4yseus belouede hare een.</l>
<l>Alset saen derna oec sceen.</l>
<l>Want soe derna eens kints ghenas.</l>
<l>Ende  tkint ghewassen was.</l>
<l>Soudet in eenen oest gaen.</l>
<l>Te sinen vader ende ward siec saen.</l>
<l>Ende bleef dod in corter wile.</l>
<l>Die moeder namt dit nes ghile.</l>
<l>Ende leit vpt bedde el's4yseus.</l>
<l>Ende ghinc danen ende loec thuvs.</l>
<l>Sodat soe tote el's4yseuse  quam.</l>
<l>Sine voete dat soe nam.</l>
<l>Ende claghede de dod van haren kinde.</l>
<l>Dat hare god bi miraclen sinde.</l>
<l>El's4yseus sprac te giesi.</l>
<l>Nem minen stoc dat hetic di.</l>
<l>Ende ganc wech in corter stond.</l>
<l>Ende lech dien vp tkinds mond.</l>
<l>Doe giesi was wechghegaen.</l>
<l>Suoer die vrouwe sonder waen.</l>
<l>Soe ne sciede niet van hem hoesoet vare.</l>
<l>Do stont hi vp ende ghinc met hare.</l>
<l>Giesi ghemoetene na desen.</l>
<l>Ende seide tkint nes niet verresen.</l>
<l>Mar el's4yseus quam ter stede.</l>
<l>Ende voeghede  sine lede ans kins lede.</l>
<l>Ende hi bat van den hemele gode.</l>
<l>Ende tkint verrees te liue van dode.</l>
<l>Do gaf hijt leuende den wiue.</l>
<l>Ende ghesont van sinen liue.</l>
<l>Jn galgala ghinc hi als wijt horen.</l>
<l>Want hi danen was gheboren.</l>
<l>Doe hi gheboren ward ter wile.</l>
<l>Ten guldine calue dans ghene ghile.</l>
<l>hier ontbreekt doe</l>
<l>Dat ieroboam maken dede.</l>
<l>Briescede lude dats wonderlichede.</l>
<l>Doe vorseide dus van hem.</l>
<l>Een pape in iherusalem.</l>
<l>Hets gheboren weetic wel.</l>
<l>Een prophete in 's4ysrahel.</l>
<l>Die die afgode sal breken.</l>
<l>Dar die duuele vte spreken.</l>
<l>DOe ward hongher grod al ghinder.</l>
<l>Doe quamen der propheten kinder.</l>
<l>Tote el's4yseuse van ommetrent.</l>
<l>Doe hiet hi maken een pulment.</l>
<l>Dat was van so bittren crude.</l>
<l>Dat si alle riepen lude.</l>
<l>Gods man de dod es in den pot.</l>
<l>Doe warp  hire mele in. ende god.</l>
<l>Gaf soeteit der spisen dan.</l>
<l>Doe brochtem ghinder een goet man.</l>
<l>.ij. brode ende .xx. gherstine  mede.</l>
<l>Van  dien .ij. broden dat hi dede.</l>
<l>.c. manne heten sad.</l>
<l>Nochtan bleues aldaer ter stad.</l>
<l>DOe hadde die coninc van surien.</l>
<l>Eenen prinche van sire partien.</l>
<l>Die lazers was horic lien.</l>
<l>Oec hadden rouers van surien.</l>
<l>Eene ioncvrouwe van 's4ysrahel gheuaen.</l>
<l>Die diende ende was onderdaen.</l>
<l>Naamans wiue hare vrouwen.</l>
<l>Die seide ware mijn here entrouwen.</l>
<l>Ten prophete in samaria.</l>
<l>Hi ghenasene hoesoet ga.</l>
<l>Dus voer danen naaman.</l>
<l>Ende met hem menech man.</l>
<l>Ende ghinc vor el's4yseus staen.</l>
<l>Doe hieten die propheten  gaen.</l>
<l>Jn die iordane hem .vii. warf duaen.</l>
<l>So soudi ghenesen saen.</l>
<l>Mar naaman die hadde onward.</l>
<l>Sodat hem gheraden ward.</l>
<l>Dat hijt dade alse hijt hiet.</l>
<l>prophreten, waarin r geexpungeerd, lees prophete</l>
<l>En ware so svaer te doene niet.</l>
<l>Do deet naaman ende ghenas.</l>
<l>Ende omdat hi een heidin was.</l>
<l>Seidi ten prophete aldare.</l>
<l>Dat anders gheen god ne ware.</l>
<l>Dan die god van 's4ysrahel.</l>
<l>Oec wildi prosenten wel.</l>
<l>El's4yseus mar hi suoer sere.</l>
<l>Dat hijs name min no mere.</l>
<l>Doe bat hi van der helegher erde.</l>
<l>Met hem te voerne sire verde.</l>
<l>Ende seide hi ne worde meer so sot.</l>
<l>Dat hi anebede afgod.</l>
<l>Mar emmer moetic doen een dinc.</l>
<l>Alse vp mi lenet die coninc.</l>
<l>Ende anebedet sinen gode remoen.</l>
<l>Moetic mede also doen.</l>
<l>Bid gode dat hijs mi niet ne tie.</l>
<l>Naaman entie van surie.</l>
<l>Voeren aldus harre verde.</l>
<l>Ende voerde met hem van der herde.</l>
<l>Mar giesi die liep hem naer.</l>
<l>Als een die wilde winnen daer.</l>
<l>Ende seide minen here sijn comen ghinder.</l>
<l>Tvee gaste tvee propheten kinder.</l>
<l>Sent hem ghelt ende cleder dan.</l>
<l>Dat dede ghewillike naaman.</l>
<l>Giesi stacse wech in huvs.</l>
<l>Nauonts sprac el's4yseus.</l>
<l>Wanen comstu giesi.</l>
<l>Jnne was niewer andworde hi.</l>
<l>Mine herte sprac hi was metti.</l>
<l>Ende heues ghelt ghenomen</l>
<l>bedi.Datturemede wilt copen dan.</l>
<l>Die lazerscap van naaman.</l>
<l>Die sal di ende oec den dinen.</l>
<l>Emmermeer hierna scinen.</l>
<l>Aldus ward lazers giesi.</l>
<l>Sijn gheslachte dat sijn si.</l>
<l>Die sacrament of kerkelic goet.</l>
<l>Vercopen daromme sijn bloet.</l>
<l>Jesus sturte onse here.</l>
<l>Die bliuen lazers emmermeere.</l>
<l>Dats onwerd ende van gode versteken.</l>
<l>Dus wille die scrifture spreken.</l>
<l>EEnwarf so gheviel ghinder.</l>
<l>Dat ghinghen der propheten kinder.</l>
<l>Ter iordane houwen houd.</l>
<l>Om vier te makene ieghen coud.</l>
<l>Ende met el's4yseus selue.</l>
<l>Dar ontvloch eenen tiser van der helue.</l>
<l>Ende hi dreef grod onghedoud.</l>
<l>El's4yseus nam dat houd.</l>
<l>Ende staect int water ende tiser quam.</l>
<l>Vpvlotende dar ment weder nam.</l>
<l>TJen tiden quam vp 's4ysrahel.</l>
<l>De coninc van surien fel.</l>
<l>Ende leide dicke sine laghen.</l>
<l>Mar dat ne mochte niet vorddraghen.</l>
<l>Want el's4yseus verscuwede  wel.</l>
<l>Den coninc van 's4ysrahel.</l>
<l>Des balch die coninc van surien.</l>
<l>Ende seide wies van mire partien.</l>
<l>Die mi verraet ende mi es loes.</l>
<l>Here andworde een niemen altoes.</l>
<l>Mar el's4yseus ondecket al.</l>
<l>Watso ghi raet grod ende smal.</l>
<l>Doe sprac hi dien willic vaen.</l>
<l>Mettien so heueti verstaen.</l>
<l>Dat hi was in dotaim.</l>
<l>Ende sende om te vanghene him.</l>
<l>Nachts viel vor die porte ene scare.</l>
<l>El's4yseus knecht warter gheware.</l>
<l>Tileke ende ward veruard seere.</l>
<l>Ende riep wat sullen wi doen here.</l>
<l>El's4yseus sprac mesbare niet sere.</l>
<l>Met ons sijnder vele meere.</l>
<l>Sodat om el's4yseus bede.</l>
<l>God des cnapen oghen ondede.</l>
<l>Ende sach den berch vul inglescaren.</l>
<l>Doe die viande in die stad waren.</l>
<l>Maecketse el's4yseus met beden oghen  blent.</l>
<l>Datten niemen heuet bekent.</l>
<l>El's4yseus seide dits niet die stad.</l>
<l>Ghi hebt verloren oec den pad.</l>
<l>Volghet mi ic sal v toghen dan.</l>
<l>Wien ghi soect den seluen man.</l>
<l>lees warscuwede ?</l>
<l>Doe leeddise in samaria.</l>
<l>Ende hi bad gode. ende derna.</l>
<l>Ondede god hare oghen ghinder.</l>
<l>Do saghen si meerre ende minder.</l>
<l>Hem. te samari  in die stede.</l>
<l>Ende hare viande omtrent hem mede.</l>
<l>Die coninc sprac nv lieue vader.</l>
<l>Willicse dod slaen allegader.</l>
<l>El's4yseus sprac doe hem gheen leet.</l>
<l>Want god heuetse hier gheleet.</l>
<l>Herberchse ende gef hem ghenoech.</l>
<l>Die coninc dedem al gheuoech.</l>
<l>Darna hietise te lande riden.</l>
<l>Noch in el's4yseus tiden.</l>
<l>Ne quamen de rouers van surien.</l>
<l>Jn 's4ysrahel niet met harre partien.</l>
<l>Darna besat benadab.</l>
<l>Van surien met sijn herscap.</l>
<l>Samarien die hofstede.</l>
<l>So grod was daer die hongher mede.</l>
<l>Sodat men cochte een ezels hoft.</l>
<l>.lxxx. peneghe dies gheloft.</l>
<l>Die seluerijn waren ende suaer.</l>
<l>Ende duvenquaet weet vorwaer.</l>
<l>Cochtmen om .vi. d. mede.</l>
<l>Josephus scriuet teser stede.</l>
<l>Dat siremede souten hare spise.</l>
<l>Oec bescriuen ons some wise.</l>
<l>Dat in der duuen geesten  quaet.</l>
<l>Ouer den crop bescreuen staet.</l>
<l>Dar men coren inne vant.</l>
<l>Doe  si hilden  buten vpt lant.</l>
<l>Die coninc ghinc den mur besien.</l>
<l>Ende .i. wijf riep an hem mettien.</l>
<l>Help mi riep soe vp ghenade.</l>
<l>Die coninc waende dat soe iet bade.</l>
<l>Ende sprac god en helpt di niet.</l>
<l>Hoe magic betren dijn verdriet.</l>
<l>Weder met corne so met wine.</l>
<l>Here neen  ghesellinne mine.</l>
<l>Ende ic wi droeghen ouereen.</l>
<l>lees samaria</l>
<l>duuen geesten, lees geesten duuvenquaet</l>
<l>lees Dat</l>
<l>lees halden of haelden</l>
<l>hier ontbreekt die</l>
<l>Onse kinder tetene alst mi sceen.</l>
<l>Tmijn es gheten des clagic v.</l>
<l>Ende thare heuet soe ontsteken nv.</l>
<l>Sijn cleed scurde die coninc van rouwen.</l>
<l>Ende naest sire hud mochtmen scouwen.</l>
<l>Dat hi ene hare hadde ghecleet.</l>
<l>Hi sprac hoe mach mi meerre leed.</l>
<l>Emmermeer van gode comen.</l>
<l>Dar suoer hi diere vor hem somen.</l>
<l>Dat hi des daghes sonder waen.</l>
<l>El's4yseuse soude thoft afslaen.</l>
<l>Want hi pensde met sire bede.</l>
<l>Mochti verlosen die stede.</l>
<l>Ende omdat hijs ne dede niet.</l>
<l>Eenen dat hine onthoueden hiet.</l>
<l>Doch berouwets hem ende ghinc naer.</l>
<l>El's4yseus dats waer.</l>
<l>Was thuvs ende met hem een deel der oude.</l>
<l>Doe vorseidi wat die coninc woude.</l>
<l>Ende hiet dat ment hem bename.</l>
<l>Totiendat die coninc quame.</l>
<l>Sodat men den bode vernam.</l>
<l>Doe sprac hi doe die coninc quam.</l>
<l>Ende vorseide sonder ghile.</l>
<l>Dat marghin ter seluer wile.</l>
<l>Die tijt soude sijn so goet.</l>
<l>Dat een sprac die darbi stoet.</l>
<l>Dattet niet ne mach ghescien.</l>
<l>El's4yseus sprac du sult sien.</l>
<l>Ende nemmermeer ontbids dijn mont.</l>
<l>Nv waren ter seluer stont.</l>
<l>Lazerse die vor die porthe laghen.</l>
<l>Ende wat wisten van honghere claghen.</l>
<l>Die toten tenten ghelopen quamen.</l>
<l>Ende niemen altoes ne vernamen.</l>
<l>Want god hadde veriaghent therre.</l>
<l>Dat al ghevlon was sonder werre.</l>
<l>Die lazerse haten haer ghevoech.</l>
<l>Ende darna namen si rofs ghenoech.</l>
<l>Doe seidsijt alreest in die stede.</l>
<l>Men nam dat goet ende spise mede.</l>
<l>Ende el's4yseus woerd ward waer.</l>
<l>Mar diene wederseide daer.</l>
<l>Die was in die perse grod.</l>
<l>Vor die porte ghetreden dod.</l>
<l>Alse benadab wiste die mare.</l>
<l>Dattene god veriaghede dare.</l>
<l>Ende datter noit man toe ne quam.</l>
<l>Ward hi van rouwen siec ende gram.</l>
<l>El's4yseus quam te damas.</l>
<l>Benadab die sere siec was.</l>
<l>Sende asael sinen bode an desen.</l>
<l>Ende vraghede om sijn ghenesen.</l>
<l>Teerst trostene el's4yseus wel.</l>
<l>Darna nam hi asael.</l>
<l>Ouer side ende seide al blod.</l>
<l>Dat die coninc ware dod.</l>
<l>Ende datti soude wesen here.</l>
<l>Oec weende el's4yseus sere.</l>
<l>Om die plaghe die asael.</l>
<l>Soude doen dien van 's4ysrahel.</l>
<l>Oec so seidit hem tevoren.</l>
<l>Benadab alswijt verhoren.</l>
<l>Starf ende asael ward here.</l>
<l>Als el's4yseus vorseide eere.</l>
<l>Nv moet die tale van hem bliuen.</l>
<l>Want ic moet een deel bescriuen.</l>
<l>Van iosaphats sone ioram.</l>
<l>Doe  hi sinen ende nam.</l>
<l>INt vijfte iaer dat ioram.</l>
<l>Achabs sone die crone nam.</l>
<l>Was coninc ioram na iosaphat.</l>
<l>Te iherusalem in die stad.</l>
<l>De crone droech hi .viij. iaer.</l>
<l>An afgode hilt hi hem dats waer.</l>
<l>Bi sijns wijfs rade atalien.</l>
<l>Die van edom met harre partien.</l>
<l>Die hem waren onderdaen.</l>
<l>Die sijn nv hem afghegaen.</l>
<l>IOram tellet die ware lesse.</l>
<l>Sloech dod sire broedre sesse.</l>
<l>Ende duanc die van iherusalem.</l>
<l>Afgode te anebedene met hem.</l>
<l>Doe quam te hem een hiet el's4yas.</l>
<l>Niet die wechgheuoert was.</l>
<l>Ende vorseidem plaghe ende verlies.</l>
<l>Mar hine achte niewet dies.</l>
<l>Sodat hi qual ende bleef dod.</l>
<l>lees Hoe</l>
<l>Dat hem tghedarmte vtescod.</l>
<l>Ende men dalfene in dauids stad.</l>
<l>Niet coninclike: ende na dat.</l>
<l>So lesic dat ochosias.</l>
<l>Sijn sone coninc ende here was.</l>
<l>Jnt .xij. iaer dat coninc ioram.</l>
<l>Van 's4ysrahel die crone nam.</l>
<l>.xxii. iaer hadde ochosias.</l>
<l>Een iaer nemmer hi coninc was.</l>
<l>Sulc leuen leeddi algader.</l>
<l>Als achab sijn oudervader.</l>
<l>Sijn moeder leeret hem atalie.</l>
<l>Oec voer hi met sire partie.</l>
<l>Met sinen oem van 's4ysrahel.</l>
<l>Orloghen ieghen asael.</l>
<l>Dar ward coninc ioram ghewont.</l>
<l>Ende hi liet ter seluer stont.</l>
<l>Jhev therre van 's4ysrahel.</l>
<l>Ende voer ligghen in 's4ysrahel.</l>
<l>Ende met hem voer ochosias.</l>
<l>Die coninc van iherusalem was.</l>
<l>HEl's4yseus sende ghinder.</l>
<l>Eenen der propheten kinder.</l>
<l>Tote ihev in dat herre.</l>
<l>Dat hine coninc sacrere.</l>
<l>Die ghene dede dat men hem hiet.</l>
<l>Ende mettien hi danen vliet.</l>
<l>Als hi hem beuolen heuet.</l>
<l>Dat hi al dod slaet dat leuet.</l>
<l>Dat van achab comen es.</l>
<l>Jhev vraghede dandre des.</l>
<l>Wat dede hier die verwoede knecht.</l>
<l>Jhev sprac ghi hebt recht.</l>
<l>Hi seide dat hi mi sacrere.</l>
<l>Coninc van 's4ysrahelscen here.</l>
<l>Mettien men dar te coninghe nam.</l>
<l>Ende ihev suoer ieghen ioram.</l>
<l>Danen voer hi in 's4ysrahel.</l>
<l>Ende met hem die van 's4ysrahel.</l>
<l>Mar doe ioram wiste de mare.</l>
<l>Waendi dat versoent ware.</l>
<l>Of versoenen  altesamen.</l>
<l>lees iesrael</l>
<l>lees ierael</l>
<l>lees verwonnen</l>
<l>Omdat  al die liede quamen.</l>
<l>Ende voer selue vraghen das.</l>
<l>Ende met hem ochosias.</l>
<l>Tote vpt land daromme nabot.</l>
<l>Ghedod was ieghen gods ghebot.</l>
<l>Jhev esser vrede riep hie.</l>
<l>Dander sprac vraghestu mie.</l>
<l>Om pais ende diere moeder sonden.</l>
<l>Sijn openbare al nv ter stonden.</l>
<l>Doe waende wel ioram ontflien.</l>
<l>Mar ihev scotene mettien.</l>
<l>Tusscen die scoudren therte dure.</l>
<l>Ende hi viel dod ter seluer vre.</l>
<l>Dar hiet hine werpen vp nabots land.</l>
<l>Om die wrake dedement tehand.</l>
<l>Want el's4yas had vorseit.</l>
<l>Ochosias vlo ghereit.</l>
<l>Mar ihev gaf hem eene wonde.</l>
<l>Dar hi af starf in corter stonde.</l>
<l>Men droechene in iherusalem.</l>
<l>Jn dauids stad begroefmen hem.</l>
<l>Doe voer ihev in 's4ysrahel.</l>
<l>Ende dede de quade  iesabel.</l>
<l>Van eenen turre werpen tien tiden.</l>
<l>Ende met paerden ouer hare riden.</l>
<l>Mar doe hi ouer tafle sat.</l>
<l>Hiet hise deluen omme dat.</l>
<l>Dat soe conincs dochter was.</l>
<l>Men vant dar elniet als ict las.</l>
<l>Dan voete ende een deel van den handen.</l>
<l>Ende tersebeckin bouen tanden.</l>
<l>Doe ghedochte ihev das.</l>
<l>Dat soe vorseide hel's4yas.</l>
<l>Acab hadde in samaria.</l>
<l>.lxx. sonen ende daerna.</l>
<l>Screef ihev tote dien van der stad.</l>
<l>Of si wilden kiesen dat.</l>
<l>Dat sire eenen maecten here.</l>
<l>Ende vechten dor sine eere.</l>
<l>Veruard war si ende seiden neen wi.</l>
<l>Mar wi willen dienen di.</l>
<l>lees iesrael</l>
<l>Brinct mi sprac hi in 's4ysrahel.</l>
<l>Al hare houede ic ran  v wel.</l>
<l>Die van samarien daden dat.</l>
<l>Tote 's4ysrahel  in die stad.</l>
<l>Sloech ihev al dat  achab bestoet.</l>
<l>Datten minde waest quaet waest goet.</l>
<l>Ende sine papen hoesoet vaert.</l>
<l>Doe voer hi te samarien waert.</l>
<l>Ende ghemoete tere partien.</l>
<l>.xij.  broedre van occasien.</l>
<l>Des coninx van iherusalem.</l>
<l>Die niet ne wisten des van hem.</l>
<l>Dat hi was versleghen nv.</l>
<l>Die sloech alle dod ihev.</l>
<l>Jn samarien sloech hi dod.</l>
<l>Alle achabs vriende cleine ende grod.</l>
<l>Doe dedi al tfolc comen tesamen.</l>
<l>Ende seide hi wilde in baals namen.</l>
<l>Eere doen ende  al sinen cnapen.</l>
<l>Vor hem quamen al baals papen.</l>
<l>Om te hebbene eere grod.</l>
<l>Ende die sloech hi alle dod.</l>
<l>Baals belde  ende tempel mede.</l>
<l>Brac hi al te sticken dar ter stede.</l>
<l>Ende verdreef sine name vte 's4ysrahel.</l>
<l>Mar die caluer weet dat wel.</l>
<l>Die ieroboam maken dede.</l>
<l>Leesmen dat hi anebede.</l>
<l>DOe ombod hem aldus god.</l>
<l>Omdattu daets mijn ghebod.</l>
<l>Dijn gheslachte weet dat wel.</l>
<l>Sullen sijn coninghe in 's4ysrahel.</l>
<l>Al totedat comt ten vierden lede.</l>
<l>Doe ihev dod was die dat dede.</l>
<l>Dalfmen in samaria.</l>
<l>Joachas was coninc derna.</l>
<l>Jhev droech .xxviii. iaer.</l>
<l>Die crone van 's4ysrahel dats waer.</l>
<l>Aldus eist vergaen met hem.</l>
<l>Hord van dien van iherusalem.</l>
<l>lees ian</l>
<l>lees iesrael</l>
<l>lees .xlij.</l>
<l>lees ochosien</l>
<l>ende is overtollig</l>
<l>ATalia horde mare.</l>
<l>Dat haer sone versleghen ware.</l>
<l>Ochosias. soe dede ontliuen.</l>
<l>Omdat soe vrouwe wilde bliuen.</l>
<l>Al die coninclike kinder.</l>
<l>Mar een ionc so stalre ghinder.</l>
<l>Jasaba dochter ioram.</l>
<l>Ochosias suster als ict vernam.</l>
<l>Mar niet van eere moeder.</l>
<l>Waren si: ende de coninc hare broeder.</l>
<l>Haer man was bisscop ioiadas.</l>
<l>Ende dat kind dat hiet ioas.</l>
<l>Jn den tempel ontilt soet daer.</l>
<l>Hemelike .vii. iaer.</l>
<l>IOiadas gaderde int .vii. iaer.</l>
<l>De princhen van den lande aldaer.</l>
<l>Ende toghedem des coninx sone.</l>
<l>Hulde suoeren alle die ghene.</l>
<l>Jeghen die valsce atalie.</l>
<l>Ende met groter singerie.</l>
<l>Sacrerde die bisscop ioiadas.</l>
<l>Tenen coninc den ionghen ioas.</l>
<l>Atalia vernam die mare.</l>
<l>Ende quam ghelopen dare.</l>
<l>Haer cleeder soe van rouwen sleet.</l>
<l>Joiadas die bisscop heet.</l>
<l>Dat men hare thouet afsla.</l>
<l>Buter  porten hoesoet ga.</l>
<l>Vro was al tfolc van den lande.</l>
<l>Dat si ghequijt waren van der scande.</l>
<l>Van eens quaets wijfs beduanghe.</l>
<l>Darna ghinghen si eer iet langhe.</l>
<l>Ende braken den tempel baal.</l>
<l>Doutare ende die beilden al.</l>
<l>Die atalia maecte ende ioram.</l>
<l>Baals pape dartoe matam.</l>
<l>Sloeghen si vor den outaer.</l>
<l>Joas was oud .vij. iaer.</l>
<l>Alsmene sacrerde weet dat wel.</l>
<l>Jn ihevs .vij. iaer van 's4ysrahel.</l>
<l>Ende iuda .xl. iaer.</l>
<l>Was hi here weet vorwaer.</l>
<l>Weet oec wel dat hi goet was.</l>
<l>Als langhe als leuede ioiadas.</l>
<l>OEc hiet die coninc ioas.</l>
<l>Omdat werc tevallen was.</l>
<l>An den tempel gods van ouden.</l>
<l>Den papen dat sijt doen maken souden.</l>
<l>Som braect atalia oec al.</l>
<l>Ende maecterof temple baal.</l>
<l>Doe maectemen metter offrande.</l>
<l>Die tfolc gaf dat ghinc dor die lande.</l>
<l>Ende mettien dat si wilden gheuen.</l>
<l>Die gode gauen  om hare leuen.</l>
<l>Alsmen te wighe soude gaen.</l>
<l>Jn .xxxiii. iaer sonder waen.</l>
<l>Ne mochtment al becosten niet.</l>
<l>Mettien ioiadas maken hiet.</l>
<l>Eenen bloc die de boeke som.</l>
<l>Eeten gazofilatium.</l>
<l>Ende metten ghelde dat merin vant.</l>
<l>Maectemen twerc vord tehand.</l>
<l>Doe starf die bisscop ioiadas.</l>
<l>Dar ic allenlike af las.</l>
<l>Sidentdat mo's4yses bleef dod.</l>
<l>Dat niemens oude was so grod.</l>
<l>Hi leuede .c.ende.lxxx. iaer.</l>
<l>Jn dauids stad dalfmen dats waer.</l>
<l>Omdat hi die crone met crachte.</l>
<l>Wederbrochte an dauids gheslachte.</l>
<l>Na sine dod so ward besmet.</l>
<l>Coninc ioas ende liet die wet.</l>
<l>Ende menech oghe man als ict las.</l>
<l>Joiadas sone acharias.</l>
<l>Castiedem van sire mesdaet.</l>
<l>Mar ioas dat vule quaet.</l>
<l>Ne dochte om die eere niet.</l>
<l>Die hem die vader beriet.</l>
<l>Hine steende zacharias ghinder.</l>
<l>Ende met hem al sine kinder.</l>
<l>Sonder eenen die sident was.</l>
<l>Na hem gheeten zacharias.</l>
<l>Tusscen den coprinen outaer.</l>
<l>Ende ten templen dat es waer.</l>
<l>Was hi ghesteent in dinderste kercof.</l>
<l>lees zacharias</l>
<l>Joas nam saen loen hierof.</l>
<l>Asael coninc van surien.</l>
<l>Quam vp hem met sire partien.</l>
<l>Ende ioas gaf hem des conincs scat.</l>
<l>Ende des tempels omme dat.</l>
<l>Lieten in paise asael.</l>
<l>Darna hi in qualen viel.</l>
<l>Ende sijn tve cnapen sloeghen dod.</l>
<l>Men dalfen onder sine ghenod.</l>
<l>Jn dauids stad niet coninclike.</l>
<l>Na hem ontfinc sijn sone trike.</l>
<l>Die gheten was amasias.</l>
<l>Jn ioas tiden als ict las.</l>
<l>Was coninc van den latinen.</l>
<l>Van enease ende van lauinen.</l>
<l>Die .xij. siluius armelius.</l>
<l>Eenen sone haddi hiet iulius.</l>
<l>Van wies gheslachte siden quam.</l>
<l>Deerste romsce keiser als ict vernam.</l>
<l>Armelius maecte eene borgh niet quaet.</l>
<l>Dar nv ter wilen rome staet.</l>
<l>Hord nv vord so doedi wel.</l>
<l>Van den coninghen van 's4ysrahel.</l>
<l>IN ioas .xxiii.ste iaer.</l>
<l>Van iherusalem dat es waer.</l>
<l>Was iheus sone ioachas.</l>
<l>Coninc van 's4ysrahel als ict las.</l>
<l>Crone droech hi .x. iaer ende .vij.</l>
<l>Ende was van ieroboams leuene.</l>
<l>Des balch god van 's4ysrahel.</l>
<l>Ende lietse gheeselen asel.</l>
<l>Den  coninc van surien sere.</l>
<l>Joachas riep an onsen here.</l>
<l>Ende gode ontfarmede der claghen.</l>
<l>Ende gaf hem pais in sinen daghen.</l>
<l>Doe dalfmen in samaria.</l>
<l>Sijn sone ioas was coninc derna.</l>
<l>Jn ioas .xxvii.ste iaer.</l>
<l>Van iherusalem dats waer.</l>
<l>Ontfinc hi van 's4ysrahel die here.</l>
<l>Ende .xvi. iaer so was hi here.</l>
<l>Jeroboams doen hilt hi gheel.</l>
<l>Doch mijn dan sine vorders een deel.</l>
<l>lees asael</l>
<l>Tien tiden was siec el's4yseus.</l>
<l>Ende ioas die sochten thuvs.</l>
<l>Jn groten weene ende in mesbare.</l>
<l>El's4yseus sprac brinc hare.</l>
<l>Eenen boghe ende scichten tehand.</l>
<l>Ende lechervp dine hand.</l>
<l>Mettien ghent die coninc dede.</l>
<l>El's4yseus leidervp die hand mede.</l>
<l>Doe spranc hi vp mettervard.</l>
<l>Ter oestveinstre ende sciet vdward.</l>
<l>Hi dede na sinen ghehete.</l>
<l>Doe sprac aldus die prophete.</l>
<l>Dits gods scichte ieghen surien.</l>
<l>Du sult verslaen met diere partien.</l>
<l>Van surien meneghen man.</l>
<l>Hi dede wech dien boghe dan.</l>
<l>Ende mettien hel's4yseus hiet.</l>
<l>Want die coninc hadde eenen spiet.</l>
<l>Slach seiti die erde dermede.</l>
<l>Driewarf ghent die coninc dede.</l>
<l>Ende doe hi hem rusten began.</l>
<l>Balch vp hem die goede man.</l>
<l>Ende seide hadstuse ghesleghen.</l>
<l>.vij. warf ic wils verpleghen.</l>
<l>Als dicke hadstu surien verwonnen.</l>
<l>Nv saels di god .iij. warf ionnen.</l>
<l>Ende el's4yseus die bleef dod.</l>
<l>Men dalfene alst was recht grod.</l>
<l>UTen lande van moab quamen.</l>
<l>Jnt selue iaer als wi vernamen.</l>
<l>Rouers ende wilden tland bescauen.</l>
<l>Ende liede stonden ende souden grauen.</l>
<l>Eenen doden alsi plaghen.</l>
<l>Mettien si die rouers saghen.</l>
<l>Ende worpen den doden aldare.</l>
<l>Jn el's4yseus graf van vare.</l>
<l>Doe die dode als ict vernam.</l>
<l>An die heleghe beenre quam.</l>
<l>Werd  hi leuende wat saels mee.</l>
<l>Dus verwecti  der dode twee.</l>
<l>Enen meer dan el's4yas.</l>
<l>Die leuet ende sin meester was.</l>
<l>TJen tiden so starf asael.</l>
<l>Van surien weet men wel.</l>
<l>Ende sijn sone benadab.</l>
<l>Ward coninc ende hadde die herscap.</l>
<l>Vp hem vacht driewarf ioas.</l>
<l>Ende telken segdi als ict las.</l>
<l>Tland wan hi weder dat asael.</l>
<l>Ofwan dien van 's4ysrahel.</l>
<l>Als hel's4yseus behiet.</l>
<l>Eer hi van der werelt sciet.</l>
<l>INts coninx ioas ander iaer.</l>
<l>Van 's4ysrahel dat weet vorwaer.</l>
<l>Ontfinc die crone amasias.</l>
<l>Van iherusalem als ict las.</l>
<l>Doe was hi .xxv. iaer out.</l>
<l>Ende .xxx. iaer haddi tghewout.</l>
<l>Als goet was hi als ioas.</l>
<l>Sijn vader in sire dueghet was.</l>
<l>Die  sloech hi alst recht was grod.</l>
<l>Die sinen vader sloeghen dod.</l>
<l>Liede gaderdi menegheneen.</l>
<l>Om te duinghene de 's4ydumeen.</l>
<l>Ende die van amalech alsowel.</l>
<l>Hi hurde van dien van 's4ysrahel.</l>
<l>.c.dusent ghewapendre man.</l>
<l>Ende doe hi wechvaren began.</l>
<l>Quam een prophete diet hem riet.</l>
<l>Dat hi die van 's4ysrahel liet.</l>
<l>Omdat si hadden met hem afgode.</l>
<l>Nochtan dedijt harde node.</l>
<l>Omdat si hadden sijn ghelt.</l>
<l>Doch versloech hi met ghewelt.</l>
<l>Van 's4ydumea .x.dusent man.</l>
<l>Eene edele stede dat hi wan.</l>
<l>Ende hietse ihehechiel.</l>
<l>Omdat hem god halp so wel.</l>
<l>Mar dafgode van amalech.</l>
<l>Brochten sident in een strec.</l>
<l>Die hi vor hem bringhen dede.</l>
<l>Ende sident anebede.</l>
<l>Nv hord hoe hi gheplaghet was.</l>
<l>Hi screef ten coninc ioas.</l>
<l>Diene  mi of het sal di scinen.</l>
<l>Als dine vorders daden den minen.</l>
<l>Des balch ioas van 's4ysrahel.</l>
<l>Ende elc ward vp andren fel.</l>
<l>Doch vlo dat gheslachte iudas.</l>
<l>Gheuanghen was amasias.</l>
<l>Ende ioas dreghede te dodene hem.</l>
<l>Hine ghauem iherusalem.</l>
<l>Doe moesti anegaen dat sure.</l>
<l>Ende coninc ioas brac de mure.</l>
<l>.cccc. cubitus lanc.</l>
<l>Dartoe nam hi an den ganc.</l>
<l>Bede seluer ende gout.</l>
<l>Ende die vate met ghewout.</l>
<l>Die men vant int huvs ons heren.</l>
<l>Ende eer hi danen wilde keren.</l>
<l>Rouedi des coninx scad.</l>
<l>Ende nam ghisel van der stad.</l>
<l>Des ward tfolc vp den coninc gram.</l>
<l>Ende suoeren vp hem dart af quam.</l>
<l>Mar amasias die ontscod.</l>
<l>Jn iacis  ende dar sloechmen dod.</l>
<l>Te iherusalem brochtmenne na dat.</l>
<l>Ende dalfen in dauids stad.</l>
<l>Mar sijn sone asias.</l>
<l>Was na hem coninc als ict las.</l>
<l>Dio  do was out .xvi. iaer.</l>
<l>Jn amasias tiden dats waer.</l>
<l>So was coninc van den latinen.</l>
<l>Siluius die men noemt auentinen.</l>
<l>De dertiende. van eneas.</l>
<l>Die van troien comen was.</l>
<l>IOas die coninc starf hierna.</l>
<l>Men dalfen in samaria.</l>
<l>Na hem seidmen dat oec nam.</l>
<l>De crone sijn sone ieroboam.</l>
<l>Coninc was hi in 's4ysrahel.</l>
<l>.xli. iaer weet dat wel.</l>
<l>Sulc lijf leeddi als ict vernam.</l>
<l>Als die eerste ieroboam.</l>
<l>Hi dede de macht van 's4ysrahel gaen.</l>
<l>lees lacis</l>
<l>lees osias</l>
<l>lees Die</l>
<l>Alsoals wijt hebben verstaen.</l>
<l>Van emath  tote der roder  zee.</l>
<l>Emach heuet namen mee.</l>
<l>Hets anthioche hets reblata.</l>
<l>Als ghi horen sult derna.</l>
<l>Alsoalse vorsproken was.</l>
<l>Bi den prophete ionas.</l>
<l>Dat men surien soude storen.</l>
<l>Om desen zeghe als wijt horen.</l>
<l>So verhief hem ieroboam.</l>
<l>Ende maecte gode met sonden gram.</l>
<l>Sodatten god bi sinen ghehete.</l>
<l>Amos sende den prophete.</l>
<l>Dit was een erde van den velde.</l>
<l>Aldus sprac amos met ghewelde.</l>
<l>Jc sal metten suerde werden gram.</l>
<l>Jeghen thuvs ieroboam.</l>
<l>Ende tende es comen alsowel.</l>
<l>Van minen volke van 's4ysrahel.</l>
<l>Sodat menne suighen hiet.</l>
<l>Mar daromme liet hijs niet.</l>
<l>Doe ward hem thouet deromme dorsleghen.</l>
<l>Also ward hi te lande ghedregen.</l>
<l>Ende begrauen met eeren grod.</l>
<l>Jeroboam die bleef dar dod.</l>
<l>Ende sijn sone zacharias.</l>
<l>Was na hem coninc als ict las.</l>
<l>Hier moetic laten van hem.</l>
<l>Hord van dien van iherusalem.</l>
<l>IN ieroboams .xxvii. iaer.</l>
<l>Droech te iherusalem dats waer.</l>
<l>Crone die coninc osias.</l>
<l>Die .lii. iaer coninc was.</l>
<l>Hi hilt die wet die mo's4yses screef.</l>
<l>Sine viande hi verdreef.</l>
<l>Ende die van amons gheslachte.</l>
<l>Maecti chens gheldende met crachte.</l>
<l>Die mur van iherusalem.</l>
<l>Ward weder ghemaect bi hem.</l>
<l>Die van 's4ysrahel coninc ioas.</l>
<l>Brac alsmen tevoren las.</l>
<l>Een man was hi als wijt horen.</l>
<l>Die vele houe wan ende coren.</l>
<l>t in c gewijzigd, hand D</l>
<l>lees doder</l>
<l>Dus ward hi van goede rike.</l>
<l>Mar ieghen gode van hemelrike.</l>
<l>Verhief hi hem dor sine rijchede.</l>
<l>Want hi teere oghetijt dede.</l>
<l>Bisscops ghewade an ende hadde ghedacht.</l>
<l>Te vuldoene bisscops ambacht.</l>
<l>Nochtannedat ment hem verbod.</l>
<l>Doe ward dar eene ardbeue grod.</l>
<l>Ende die sonne sceen hem in doghen.</l>
<l>Doe ward hi lazers dit moesti doghen.</l>
<l>Een berch scurde vor die stede.</l>
<l>Die des conincs houe verlach mede.</l>
<l>Ende die weghe ontve brac.</l>
<l>Om dit lazers onghemac.</l>
<l>Was hi vten lieden ghedaen.</l>
<l>Sijn sone ioathan heuet ontfaen.</l>
<l>Dat gherechte alst recht was.</l>
<l>Ende doe dod was osias.</l>
<l>Dalfmen in dauids stad.</l>
<l>Joatam ward coninc na dat.</l>
<l>IOsephus scriuet nochtan derof.</l>
<l>Dat men dalf int coninclike hof.</l>
<l>Ende andres niemen noit dan hem.</l>
<l>Die crone droech in iherusalem.</l>
<l>IN den tiden ozias.</l>
<l>Profiterde eerst 's4ysaias.</l>
<l>Dar men of hiernaer scriuet mee.</l>
<l>Oec profiterdi ozee.</l>
<l>Die vorseide met groter eeren.</l>
<l>De verrisenesse ons heren.</l>
<l>DOe  profiterde oec ioel.</l>
<l>Die vorseide alsowel.</l>
<l>De comst van den heleghen gheest.</l>
<l>Dat cinxcendaghe ghesciede meest.</l>
<l>IOnas profiterde doe mede.</l>
<l>Van sareptana die stede.</l>
<l>Der wedewen sone als ict las.</l>
<l>Die vorweckede hel's4yas.</l>
<l>Hi vorseide langhe tevoren.</l>
<l>Dat men iherusalem soude storen.</l>
<l>Jn den tiden ozias.</l>
<l>Nam ende dat rike als ict las.</l>
<l>Van assirien aldus.</l>
<l>Die coninc sardanapilus.</l>
<l>Ward verwonnen teere steden.</l>
<l>Van arbaces dien coninc van meden.</l>
<l>Ende verbernedem seluem  saen.</l>
<l>Arbaces heuet dus trike ontfaen.</l>
<l>DOch hadden si assuriene dernaer.</l>
<l>Coninghe mar weet vorwaer.</l>
<l>Niet so moghende als dandre waren.</l>
<l>Doe god dede niniue veruaren.</l>
<l>Alsoals naum hadde vorsproken.</l>
<l>Ward al hare cracht tebroken.</l>
<l>IN ozias tiden was.</l>
<l>Coninc siluius prochas.</l>
<l>Die .xiiij.de van den latinen.</l>
<l>Van eneas van lauinen.</l>
<l>Ende die .xv.de wi lesent dus.</l>
<l>Siluius amilius.</l>
<l>Nv hord vord so doedi wel.</l>
<l>Van den coninghen van 's4ysrahel.</l>
<l>IN ozias .xxviii.ste iaer.</l>
<l>So droech crone dat es waer.</l>
<l>Jn 's4ysrahel als ict las.</l>
<l>Jeroboams sone zacharias.</l>
<l>Nemmer danne maende .vij.</l>
<l>Omdat hi was van quaden leuene.</l>
<l>Sellum versloeghene openbare.</l>
<l>Ende ward coninc dernare.</l>
<l>Neware eene maent droech hi derna.</l>
<l>De crone in samaria.</l>
<l>Want van tarchen manahem.</l>
<l>Sloechen ende ward coninc na hem.</l>
<l>Jn ozias .xxix.ste iaer.</l>
<l>Ende .x. iaer droech hi crone dernaer.</l>
<l>Jeroboams leuene was hi vul.</l>
<l>Jn sinen tiden quam coninc ful.</l>
<l>Van assarien in sijn land.</l>
<l>Manahem cochten of tehand.</l>
<l>Met scatte dat hi keren soude.</l>
<l>Oec so sendi hem van goude.</l>
<l>De caluer die ieroboam.</l>
<l>Makede dar god om was gram.</l>
<l>Mar en waren die selue niet.</l>
<l>Die ieroboam maken hiet.</l>
<l>Want de papen de guldine stolen.</l>
<l>Ende setter coprine verholen.</l>
<l>Vergout aldus esset bekent.</l>
<l>Doe dit prosent was ghesent.</l>
<l>Ende men die valsceit vernam.</l>
<l>Worden dassieriene gram.</l>
<l>Ende bleuen dernaer altoes fel.</l>
<l>Den rike van 's4ysrahel.</l>
<l>Manahem die starf dernaer.</l>
<l>Sijn sone faseiar.</l>
<l>Droech crone dat weet vorwaer.</l>
<l>Jn ozias .l. iaer.</l>
<l>.ij. iaer was hi weet dat wel.</l>
<l>Coninc ouer 's4ysrahel.</l>
<l>Facee die sloechene dod.</l>
<l>Die onder hem was prinche grod.</l>
<l>Jn ozias .lii. iaer.</l>
<l>Ende droech die crone darnaer.</l>
<l>.xx. iaer in 's4ysrahel.</l>
<l>Jn sinen tiden was dat wel.</l>
<l>Quam teglatfalasar gheuaren.</l>
<l>Van assirien met sire scaren.</l>
<l>Ende vinc die iueden alsic wane.</l>
<l>Die woenden ouer die iordane.</l>
<l>Een half gheslachte ende tvee.</l>
<l>Oec stordi tland van galilee.</l>
<l>Zabulon ende neptalim.</l>
<l>Ende vorder vele gheuaen met him.</l>
<l>Dit was tbeghin weet dat wel.</l>
<l>Van der vagnesse  van 's4ysrahel.</l>
<l>Doch ward versleghen facee.</l>
<l>Van eenen die hiet osee.</l>
<l>Ende die droech crone na hem.</l>
<l>Hord van dien van 's4ysrahel.</l>
<l>UAn iherusalem ioatam.</l>
<l>Leesmen dat rike anenam.</l>
<l>Jnt ander iaer verstaet mi wel.</l>
<l>Dat facee van 's4ysrahel.</l>
<l>Coninc was dat weet vorwaer.</l>
<l>Ende hi regnerde .vi. iaer.</l>
<l>Hi dede wel dat was sine bedorte.</l>
<l>lees faseia</l>
<l>lees vangnesse</l>
<l>bedorte met door andere hand tussen r en t bovengeschreven s: bedorste</l>
<l>Ende hi maecte die oghe porte.</l>
<l>Die men speciosa heet.</l>
<l>Den amoniten was hi wreet.</l>
<l>Want hi dedse te chense staen.</l>
<l>Des sijt seker sonder waen.</l>
<l>Jn sinen tiden bi gods ghehete.</l>
<l>Vorseide naum die prophete.</l>
<l>Dat niniue soude veruaren.</l>
<l>Dat ghesciede aldus tewaren.</l>
<l>Darnaer ouer eene wile lanc.</l>
<l>Driedachuard was haer dureganc.</l>
<l>Een marasch ghinc om die stede.</l>
<l>Diese teerst veruaren  dede.</l>
<l>Ende eene aerdbeue quammer so grod.</l>
<l>Met viere dat god dar nederscod.</l>
<l>Dus verdarf dar altemale.</l>
<l>Ninus werc ende meneghe sale.</l>
<l>IN ioatams tiden oec so was.</l>
<l>Een prophete hiet micheas.</l>
<l>Joatham die starf na dat.</l>
<l>Ende men dalfene in dauids stad.</l>
<l>IN sinen tiden wi lesent dus.</l>
<l>Ward gheboren remus ende romulus.</l>
<l>Ghedreghen waren si bede tesamen.</l>
<l>'s4Ylia hiet hare moeder bi namen.</l>
<l>Omdat soe was van troien gheboren.</l>
<l>Na ioatham als wijt horen.</l>
<l>Droech crone sijn sone achas.</l>
<l>Als hi van rechte sculdech was.</l>
<l>INt .xvii.ste iaer verstaet dat wel.</l>
<l>Dat facee van 's4ysrahel.</l>
<l>Droech crone ward coninc dats waer.</l>
<l>Achas. ende waest .xvi. iaer.</l>
<l>Van gheloue was hi fel.</l>
<l>Al  die coninghe van 's4ysrahel.</l>
<l>Doe quam vp hem tfolc van surie.</l>
<l>Ende facee met sire partie.</l>
<l>Ende besaten iherusalem.</l>
<l>Achas quam vd ieghen hem.</l>
<l>Ende verloes een herre grod.</l>
<l>Oec bleef dar sijn sone dod.</l>
<l>Alse facee daerna.</l>
<l>Keerde te samaria.</l>
<l>lees verwatren</l>
<l>Ende met hem vele gheuane.</l>
<l>Quam hem een prophete ane.</l>
<l>Die gheheten was odibel.</l>
<l>Ende scalt die van 's4ysrahel.</l>
<l>Dat si hare maghe hadden gheuaen.</l>
<l>Ende si ne lietse vri wechgaen.</l>
<l>God die soude  plaghen seere.</l>
<l>Doe dedem die coninc eere.</l>
<l>Ende lietse wederkeeren vri.</l>
<l>Anderwaruen quamen si.</l>
<l>Van surien coninc rasim.</l>
<l>Ende facee met him.</l>
<l>Ende belaghen iherusalem.</l>
<l>Achas was veruard van hem.</l>
<l>Mar 's4ysaias trostene seere.</l>
<l>Mar hi ne ghelouets min no meere.</l>
<l>Dar dedem 's4ysaias verstaen.</l>
<l>Dat eene maghet kint soude ontfaen.</l>
<l>Mar achab  sende boden na.</l>
<l>Ten coninc van assiria.</l>
<l>Ende ombod hem dus nv vrie.</l>
<l>Mi. van den coninc van surie.</l>
<l>Ende van dien van 's4ysrahel.</l>
<l>Jc wilreomme di dienen wel.</l>
<l>Doe quam hi met sire partien.</l>
<l>Ende verwoeste sere surien.</l>
<l>Rasim die kerde in damasch.</l>
<l>Die assiriene waren rasch.</l>
<l>Si wonnen die stede grod.</l>
<l>Ende sloeghen coninc ramsin  dod.</l>
<l>Dar quam van iherusalem coninc achas.</l>
<l>Ende dancte hem met ghiften das.</l>
<l>Dese achas sloet die temple toe.</l>
<l>Ende verbod gode te diene doe.</l>
<l>Achas verstarf ende na dat.</l>
<l>Dalfmene in dauids stad.</l>
<l>Ende sijn sone ezechias.</l>
<l>Bleef na hem coninc als ict las.</l>
<l>Jn achas tiden als ict gome.</l>
<l>Was ghenaemt ende ghesticht rome.</l>
<l>Vor meihe vp die tiende kalende.</l>
<l>Van .ij. broedren als ict kende.</l>
<l>lees soudse</l>
<l>lees achas</l>
<l>lees rasim</l>
<l>Remus ende romulus.</l>
<l>Hord vord van 's4ysrahel aldus.</l>
<l>Ozee verstaet mi wel.</l>
<l>Ward coninc van 's4ysrahel.</l>
<l>Jnt .xii.ste iaer coninc achas.</l>
<l>Ende .ix. iaer als ict las.</l>
<l>Droech hi crone ende hi was quaet.</l>
<l>Doch beter alst ghescreuen staet.</l>
<l>Dan sine vorders weet vorwaer.</l>
<l>Want hi gaf driewarf int iaer.</l>
<l>Orlof dat volc onder hem.</l>
<l>Voere bedeuard te iherusalem.</l>
<l>Doe was dod teglatfalasar.</l>
<l>Ende coninc ward salmanasar.</l>
<l>Van dien van assiria.</l>
<l>Die duanc osee derna.</l>
<l>Teerstdat hi hem te chense stoet.</l>
<l>Darnaer so ward hi so fel ghemoet.</l>
<l>Dat hi den coninc ozee.</l>
<l>Jn den carker leedde te niniue.</l>
<l>Ende  vor samarien .iij. iaer.</l>
<l>Ende wan die stad ouerwaer.</l>
<l>Jnt .vii. iaer dat ezechias.</l>
<l>Coninc in iherusalem was.</l>
<l>Ende in osee .ix. naer.</l>
<l>Alttfolc van 's4ysrahel dats waer.</l>
<l>Die .vii. gheslachten die bleuen waren.</l>
<l>Voeren teglatfalasers  scaren.</l>
<l>Vinc hi al ende darna.</l>
<l>Voerdise int land van caspia.</l>
<l>Dar die andre waren hare ghenod.</l>
<l>Darse sijnt alexanders beslod.</l>
<l>Met desen was tobias gheuaen.</l>
<l>Dar geesten of bescreuen staen.</l>
<l>Salmanasar brochte derna.</l>
<l>Ander volc in samaria.</l>
<l>Ende die coninc assaradoch.</l>
<l>Die brochter derna vele mee noch.</l>
<l>Die tland wonnen als ic wane.</l>
<l>Dese heetmen samaritane.</l>
<l>Doe si tland besaten onwarde.</l>
<l>Sende god ouer hem liebarde.</l>
<l>hier ontbreekt lach</l>
<l>iaer</l>
<l>lees teglatfalasers aaneen</l>
<l>Diese verbeten harde  saen.</l>
<l>Sodat die coninc heuet verstaen.</l>
<l>Eist dat land sal sijn beset.</l>
<l>Tfolc moet houden mo's4yses wet.</l>
<l>Doe sendi hem van 's4ysrahel.</l>
<l>Eenen pape die in betel.</l>
<l>Wonen voer die brochtse ten seden.</l>
<l>Dat si hem alle besneden.</l>
<l>Si ontfinghen mo's4yses ghebode.</l>
<l>Doch hildsi hem an die afgode.</l>
<l>Hierbi seiden die samaritane.</l>
<l>Alst den ioden plach wel te gane.</l>
<l>Dat si waren hare maghe.</l>
<l>Half  iuedsce volc was in die waghe.</l>
<l>Sone wilden sijs lien niet.</l>
<l>Nv merct dat t's4ysrahelsce diet.</l>
<l>Ward gheuaen als ict vernam.</l>
<l>Nadiendat vd eg's4ypten quam.</l>
<l>.dcccc.ende.xl.ende.vij.</l>
<l>Diet verdienet met quaden leuene.</l>
<l>.cc.ende.xl. iaer.</l>
<l>.vii. maenden ende .vij. daghe dernaer.</l>
<l>Dat roboam ende ieroboam.</l>
<l>Trike scieden als ict vernam.</l>
<l>Vele diere ontsculdech waren.</l>
<l>Ende ontvloen salmanasars scaren.</l>
<l>Kerden si weder te haren steden.</l>
<l>Als die orloghe was leden.</l>
<l>Ende sulc ontghingher der gheuane.</l>
<l>Die onder die samaritane.</l>
<l>Wonende bleuen weet dat wel.</l>
<l>Dus ent trike van 's4ysrahel.</l>
<l>Hezechias hord van hem.</l>
<l>Ward coninc van iherusalem.</l>
<l>Ende was coninc .xxix. iaer.</l>
<l>Jn sijn eerste iaer dats waer.</l>
<l>Ter eerster maent met groter eeren.</l>
<l>Ondedi de temple ons heren.</l>
<l>Die achas sijn vader slod.</l>
<l>Ende maecte eene passchen grod.</l>
<l>Hi maecte den dienst ons heren weder.</l>
<l>Die gheuallen was terneder.</l>
<l>lees alst</l>
<l>Hi brac alle die afgode omtrent.</l>
<l>Ende dat coprijn serpent.</l>
<l>Dat mo's4yses in die wostine god.</l>
<l>Dien noch doe tfolc eere grod.</l>
<l>Dede alsoft helech ware.</l>
<l>Dit brac ezechias openbare.</l>
<l>Al te sticken dar ter stede.</l>
<l>Ende warpt in eene beke mede.</l>
<l>Den dienst brac hi of derna.</l>
<l>Den coninc van assiria.</l>
<l>Der filisten sloeghen si vele.</l>
<l>Mar darna ghinct hem vten spele.</l>
<l>Want in sijn .xiiii.ste iaer.</l>
<l>Salmanasars sone dernaer.</l>
<l>Sennacerub quam in sijn land.</l>
<l>Ende van assirien menech viand.</l>
<l>Si wonnen hem af sine steden.</l>
<l>Ezechias bad laet mi met vreden.</l>
<l>Ende cochte met seluere ende met goude.</l>
<l>Dat hi van hem varen soude.</l>
<l>Sennacherub die suoer hem dat.</l>
<l>Mar doe hi tgoud hadde vter stad.</l>
<l>Brac hi hem  eet ende vrede.</l>
<l>Ende dede beligghen die stede.</l>
<l>Sijn herre beual hi hem tveen.</l>
<l>Rapsaces so hiet die een.</l>
<l>Tarta was des anders name.</l>
<l>Die coninc ombod dat hi quame.</l>
<l>Jeghen hem spreken vter stede.</l>
<l>Mar hi was diet niet ne dede.</l>
<l>Doch sendire sinen raet.</l>
<l>Doe sprac rapsaces nv verstaet.</l>
<l>Sennacherub den groten coninc.</l>
<l>Van assirien seghet dese dinc.</l>
<l>Ezech's4yas wes trostu di.</l>
<l>Dattu durst striden ieghen mi.</l>
<l>Ende  vp den coninc van eg's4yptenland.</l>
<l>Dv leens vpt riet met diere hand.</l>
<l>Heuestu an dinen god oec trost.</l>
<l>Hebben de gode dan verlost.</l>
<l>Der heidine ende van 's4ysrahel.</l>
<l>Dat volc van mi alsowel.</l>
<l>Trostu di dan an dine liede.</l>
<l>.ij.dusent ars men  tere miede.</l>
<l>Dune heuester liede niet toe ghenoech.</l>
<l>So lude sprac hi dat ongheuoech.</l>
<l>Dat ment horde in al die stede.</l>
<l>Doe sprac hi ten volke mede.</l>
<l>Ghi liede dit sprect mijn here.</l>
<l>Doed uwe nutscap ende uwe eere.</l>
<l>Dat ghi niet van groter pine.</l>
<l>Vwen dreeth  verterd ende uwe vrine.</l>
<l>Comet uter  stad te mi.</l>
<l>Ende leuet bi uwen gode bedi.</l>
<l>Als mijn here  keert altehand.</l>
<l>Hi sal v voeren in een land.</l>
<l>Dat als tve es ghedaen.</l>
<l>Doe ezechias hadde verstaen.</l>
<l>Scurdi of sine ghegare.</l>
<l>Ende dede an .i. sac openbare.</l>
<l>Ende ombod dit 's4ysaias.</l>
<l>Doe sprac hi an ezechias.</l>
<l>Hi seghet god seghet wes onuervard.</l>
<l>Jc sal doen keren te lande ward.</l>
<l>Den coninc van assiria.</l>
<l>Rapsaces voer wech derna.</l>
<l>Want sennacherub was ghevaren.</l>
<l>Tote eg's4ypten met sire scaren.</l>
<l>Mar doe vernam hi dat tartara.</l>
<l>Die coninc van eth's4yopia.</l>
<l>Dien van eg's4ypten te hulpen quam.</l>
<l>Bedi kerdi weder gram.</l>
<l>Doe sendi lettren tote ezech's4yas.</l>
<l>Dar dat in ghescreuen was.</l>
<l>Dats god ne hadde ghene macht.</l>
<l>Hem te helpene met sire cracht.</l>
<l>Dit claghede ezech's4yas gode.</l>
<l>Doe was des 's4ysaias bode.</l>
<l>Hi seide aldus ten derden iare.</l>
<l>So veruard van di met sire scare.</l>
<l>Sennacherub die di veruarde.</l>
<l>Dien salic vellen metten suarde.</l>
<l>Jn sijn land noch nemmermere.</l>
<l>lees nem</l>
<l>dreet met door hand E toegevoegde h, lees dreec of drec</l>
<l>lees taraca</l>
<l>Ne doet hi  daerna wee.</l>
<l>Spiset v .ij. iar  ende int derde.</l>
<l>Saiet coenlike ende in groter werde.</l>
<l>Ende dat volc dat  es gheuloen.</l>
<l>Sal hem te lande weder doen.</l>
<l>DEs trost was ezechias blide ende vro.</l>
<l>Ende bestoppede de fonteinen so.</l>
<l>Of wederquame therre grod.</l>
<l>Dattet waters hadde nod.</l>
<l>TEn naesten iare quam die viand.</l>
<l>Te  sennacherub van eg's4yptenland.</l>
<l>Ende woest tland van iudea.</l>
<l>Alommeendeomme verre ende na.</l>
<l>Ende besat iherusalem.</l>
<l>Nachts quam die ingel te hem.</l>
<l>Ende sloechere  in sinen tenten dod.</l>
<l>Een herre vtermaten grod.</l>
<l>.c.dusent sire man.</l>
<l>Ende .lxxx.dusent nochtan.</l>
<l>Sennacherub die ward veruard.</l>
<l>Ende vlo hem .x. te lande ward.</l>
<l>Te niniue in sine stede.</l>
<l>Ende aldaer hi anebede.</l>
<l>Sinen god die hiet nesrasch.</l>
<l>Quamen vp den seluen dach.</l>
<l>Seraser ende adramelech.</l>
<l>Sine kinder in sinen wech.</l>
<l>Ende sloeghen dar dod metten suerde.</l>
<l>Ende si vloen wech harre verde.</l>
<l>Jnt land van armenia.</l>
<l>Doe voer van ass's4yria.</l>
<l>Coninc assaradoch sijn sone.</l>
<l>Die .ij. sloeghene om tgone.</l>
<l>Dat si eer waren gheboren.</l>
<l>Ende hi trac den iongheren voren.</l>
<l>Bedi sloeghen si den vader dod.</l>
<l>Na dese miracle grod.</l>
<l>Ghinghen si vte die van iherusalem.</l>
<l>Ende namen al den rof te hem.</l>
<l>Van den lieden vonden si niet dan stof.</l>
<l>Dat scudden si algader of.</l>
<l>Te is overtollig</l>
<l>lees nesrach</l>
<l>Want dat vier gods verbrande.</l>
<l>Altemale hare viande.</l>
<l>NA desen zeghe die wonderlic was.</l>
<l>Ne dancte nie ezech's4yas.</l>
<l>Gode als hi te rechte soude.</l>
<l>Mar hi verhief hem te houde.</l>
<l>Dies gaf hem god een euel grod.</l>
<l>Dat hi qual al toter dod.</l>
<l>Doe quam te hem 's4ysaias.</l>
<l>Ende seide god vermaendi das.</l>
<l>Beset dine dinc want god ghebiet.</l>
<l>Du sult steruen ende leuen niet.</l>
<l>Des was droeue ezech's4yas.</l>
<l>Want hi sonder sone was.</l>
<l>Ter wech  vard warp hi hem ten kere.</l>
<l>Ende weende vtermaten seere.</l>
<l>An gode setti sine bede.</l>
<l>Ende eer 's4ysaias mede.</l>
<l>Jet verre quam van der sale.</l>
<l>Sprac god te hem dese tale.</l>
<l>Ganc seg dit ezech's4yas algader.</l>
<l>Dit seghet dauids god dijns vader.</l>
<l>Jc hebbe verhord dine bede.</l>
<l>Ende dine tranen bescouwet mede.</l>
<l>Ganc in den tempel ten derden daghe.</l>
<l>.xv. iaer dat nes ghene saghe.</l>
<l>Langhic dine daghe hierna.</l>
<l>Ende van dien van assiria.</l>
<l>Makic di ende die stad quite.</l>
<l>Om mi ende om minen cnecht dauite.</l>
<l>Wat teekine sprac ezechias.</l>
<l>Sal mi god dan gheuen das.</l>
<l>De tiende wile van den daghe.</l>
<l>Was doe dat nes ghene saghe.</l>
<l>'s4Ysaias sprac kies dinen wille.</l>
<l>Wiltu dat die sonne staet stille.</l>
<l>Of wederkerd ten oesten ward.</l>
<l>.x. grade weder mettervard.</l>
<l>Doe coes hi dat soe wederkere.</l>
<l>Want sulc tekin was noit eere.</l>
<l>Doe kerde de sonne ter seluen stonde.</l>
<l>Ten oesten ende die dach begonde.</l>
<l>Ende die coninc die ghenas.</l>
<l>Ten derden daghe ghinc ezechias.</l>
<l>Jn den tempel ende dancte sere.</l>
<l>Gode van so groter eere.</l>
<l>TJen tiden alse dit vernam.</l>
<l>Coninc merodatbaladam.</l>
<l>Die coninc was van babilone.</l>
<l>Dat die sonne an den trone.</l>
<l>Wederkerde dore ezech's4yas.</l>
<l>Sendi hem ghiften als ict las.</l>
<l>Want die caldeusce in hare ghebod.</l>
<l>Houden de sonne ouer god.</l>
<l>Dies wildi den man eeren mede.</l>
<l>Dien hare god die eere dede.</l>
<l>Do die boden  quamen so.</l>
<l>Was ezech's4yas harde vro.</l>
<l>Ende verhief hem in sinen sin.</l>
<l>Te sire sale ne was niet in.</l>
<l>Hine liet hem altemale.</l>
<l>Die hemelicheit sien van der sale.</l>
<l>Ende ontreinde die heleghe stad.</l>
<l>Doe si wech waren na dat.</l>
<l>Quam 's4ysaias ende vraghede.</l>
<l>Wat ghent volc darbinnen iaghede.</l>
<l>Sodat hem seide ezechias.</l>
<l>Doe andworde 's4ysaias.</l>
<l>Ende seghet dat seide god van den trone.</l>
<l>Men sal noch voeren in babilone.</l>
<l>Al dat es in dine sale.</l>
<l>Die coninc sprac ons heren tale.</l>
<l>Es harde goet. het si doch vrede.</l>
<l>Jn mijn leuen dats mine bede.</l>
<l>Ezech's4yas starf derna.</l>
<l>Ende al dat lanscep van iuda.</l>
<l>Hilt sine vduerd met groter eere.</l>
<l>Eerliker groefmen dien here.</l>
<l>Dan iemen die quam van dauite.</l>
<l>Want hi gode diende met vlite.</l>
<l>IN sinen tiden maecte romulus.</l>
<l>Eerst ridders wi lesent dus.</l>
<l>.C. oude coes hi mede.</l>
<l>Die hi hiet vaders van der stede.</l>
<l>Jn sinen tiden ward hi verloren.</l>
<l>Jn eenen marasch als wijt horen.</l>
<l>lees merodacbaladam</l>
<l>Dat ment nemmermeer vernam.</l>
<l>Ende elc van den vaders quam.</l>
<l>Ende berechten elc .v. daghe.</l>
<l>Die stad van rome dins ghene saghe.</l>
<l>Doe ward derna pompelius.</l>
<l>Coninc van rome wi lesent dus.</l>
<l>Die hiet die vader senature.</l>
<l>Haer gheslachte leuet nu ter vre.</l>
<l>Romulus die coninc fier.</l>
<l>Maecte in latijn eerst den kalendier.</l>
<l>Ende begonste in marte sijn iaer.</l>
<l>Neware .x. maende dat es waer.</l>
<l>Maectine lanc ende nemmee.</l>
<l>Nvmapompelius dedertoe tvee.</l>
<l>Laumaent ende sporcle mede.</l>
<l>Dit leeswi in der warhede.</l>
<l>NA den goeden ezechias.</l>
<l>Was manasses als recht was.</l>
<l>Sijn sone coninc weet vorwaer.</l>
<l>Ende droech crone .lv. iaer.</l>
<l>Dese was vtermaten quaet.</l>
<l>Die afgode die sijns vader raet.</l>
<l>Brac. die maecti weder al.</l>
<l>Hi maecte die outare baal.</l>
<l>Ende sette in die kercoue bede.</l>
<l>Afgode te sinen leede.</l>
<l>Touerers brocht hi int land.</l>
<l>Ende brochte tfolc ter quader hand.</l>
<l>Wat prophete diene scalt.</l>
<l>Van gods haluen. hi ontgalt.</l>
<l>Meneghen heleghen ontliuedi mede.</l>
<l>Te iherusalem in die stede.</l>
<l>SJnen maech 's4ysaias.</l>
<l>Die een helech prophete was.</l>
<l>Dedi werpen uter stede.</l>
<l>Ende vp die pissine mede.</l>
<l>Die gheheten es s's4yloe.</l>
<l>Dedine saghen mids ontve.</l>
<l>Met eere saghen die houtin was.</l>
<l>Doe menne pijnde als ict las.</l>
<l>Bad die prophete omme drinken.</l>
<l>Dar wilde niemen omme dinken.</l>
<l>Doe sendem god ter seluer stond.</l>
<l>Van oghen twater in den mond.</l>
<l>Ende mettien so endi saen.</l>
<l>Nochtan wilden sijs niet afstaen.</l>
<l>Diene sagheden ende sneden.</l>
<l>Al saghen si dat dar ter steden.</l>
<l>Bi der fonteinen van s's4yloe.</l>
<l>Want hi deder miraclen tve.</l>
<l>Doluen sine ende twiment dede.</l>
<l>Hord die redene hier ter stede.</l>
<l>Tien tiden als ict vernam.</l>
<l>Do sennacherub wederquam.</l>
<l>Vte eg's4ypten ende beleide.</l>
<l>Jherusalem als ict eerst seide.</l>
<l>Lach sijn here bi der fonteine.</l>
<l>Van s's4yloe ende soe was ghemeine.</l>
<l>Buten ende binnen den lieden.</l>
<l>Want niemen mochtse  andren verbieden.</l>
<l>Ende bi 's4ysaias bede.</l>
<l>Als die quamen van der stede.</l>
<l>Vonden si waters ghenoech.</l>
<l>Die heidine hadden tongheuoech.</l>
<l>Want si altoes te ghenen stonden.</l>
<l>Water daer gheuinden conden.</l>
<l>Dor dese miracle dor dese eere.</l>
<l>Groeuen si aldaer den here.</l>
<l>Ende dat si na des propheten dod.</l>
<l>Ghenieten moesten sire groter doecht.</l>
<l>OM dese mesdaet om dese sonden.</l>
<l>Sende god in corter stonden.</l>
<l>Manasse eenen viand.</l>
<l>Die testorde seere sijn land.</l>
<l>Den coninc van babilone.</l>
<l>Die met lieghene in groter one.</l>
<l>Manasse vinc ende brochte.</l>
<l>Jn babilonie dar hine onsochte.</l>
<l>Tormente ende was hem fel.</l>
<l>Doe verstont manasses wel.</l>
<l>Dattet was ons heren vrake.</l>
<l>Doe dedi van sire sake.</l>
<l>Penitentie ende pijndem seere.</l>
<l>Ende bad hertelike onsen here.</l>
<l>Sodats gode van hemelrike.</l>
<l>Ofdochte ende brochtene in sijn rike.</l>
<l>Doe hi quam te iherusalem.</l>
<l>Dafgode die stonden bi hem.</l>
<l>groter doecht, lees doghet grod</l>
<l>Ende alle onghelouighe hi verdreef.</l>
<l>Alsodats gheen litekin ne bleef.</l>
<l>Ende dede gods dienst oec doen mede.</l>
<l>Alsoals sijn vader dede.</l>
<l>Ende bekerden alsowel.</l>
<l>Dat sonder wonder niet ne gheviel.</l>
<l>Dat hi sulke dueghet dede.</l>
<l>De mure oec van der stede.</l>
<l>Entie vorburghe vesti seere.</l>
<l>Doe starf manasses die here.</l>
<l>Ende men dalfene in sijn hof.</l>
<l>Sinen sone bestarf derof.</l>
<l>Die crone die amon hiet.</l>
<l>Jn manasses tiden in lieghe v niet.</l>
<l>Was van rome wi lesent dus.</l>
<l>Coninc tulliushostilius.</l>
<l>Deerste coninc dat weet men wale.</l>
<l>Die hem te rome van cendale.</l>
<l>Ende met purpre cleeden dede.</l>
<l>Oec so mersedi  die stede.</l>
<l>Eene blexeme verbernede altemale.</l>
<l>Hem te lesten ende sine sale.</l>
<l>AMon ward coninc weet vorwaer.</l>
<l>Ende regnerde als .ij. iaer.</l>
<l>Dese scude alle dueghet.</l>
<l>Als die vader dede in dier iueghet.</l>
<l>Sodatten sine cnapen versloeghen.</l>
<l>De liede die qualike verdroeghen.</l>
<l>Sloeghense diet daden algader.</l>
<l>Ende doluene met sinen vader.</l>
<l>Ende maecten sijn kint iosias.</l>
<l>Coninc dat .viij. iaer out was.</l>
<l>Ende droech crone .xxxi. iaer.</l>
<l>Al dauids leeringhe weet vorwaer.</l>
<l>Hilt iosias helechlike.</l>
<l>Jnt vierde iaer van sinen rike.</l>
<l>Was hi so helech ende so gherecht.</l>
<l>Dat wonder was an sulken cnecht.</l>
<l>Hi dede den volke dafgode laten.</l>
<l>Ende bekeerde so wel vtermaten.</l>
<l>Alle quade dinc als een oud man.</l>
<l>Jn sijn achtenste iaer deran.</l>
<l>So purgerdi al tland.</l>
<l>Van allen afgoden die hi vant.</l>
<l>Ende oec so dedi achter lande.</l>
<l>Aloueral halen offrande.</l>
<l>Mede te betren met allen.</l>
<l>Dat an den monster ware tevallen.</l>
<l>IN sijn .xiii. iaer so was.</l>
<l>Dat eerst begonde ieremias.</l>
<l>Te profitiserne als hem hiet god.</l>
<l>Gheboren was hi van amatod.</l>
<l>Drie milen van iherusalem.</l>
<l>Wi vinden lesende van hem.</l>
<l>Dat hi ghehelech was tevoren.</l>
<l>Eer hi oit was gheboren.</l>
<l>Ende hi cume spreken conde.</l>
<l>Doene god met sinen monde.</l>
<l>Prophete hiet wesen ende dede.</l>
<l>Sijn hand an sine leppen mede.</l>
<l>Hi profiteserde  dat es waer.</l>
<l>Meer dan .xli. iaer.</l>
<l>Ende vorseide ende sach oec mede.</l>
<l>Verlies van iherusalem der stede.</l>
<l>Als wi segghen sullen hiernaer.</l>
<l>Jn ozias  .xviii.de iaer.</l>
<l>Vant de pape. ezech's4yas.</l>
<l>Jn de arke wanic dat hi was.</l>
<l>Mo's4yses boec deutronomius.</l>
<l>Dar wi af lesen aldus.</l>
<l>Datten mo's4yses legghen hiet.</l>
<l>Jn die arke eer hi versciet.</l>
<l>Doe menne vor den coninc las.</l>
<l>Want darin ghescreuen was.</l>
<l>Die maledixie die si hebben souden.</l>
<l>Die de wet niet wel ne houden.</l>
<l>Ende ward dat si afgode hilden.</l>
<l>Dat sijt also souden ontghilden.</l>
<l>Hi soudse werpen vten lande.</l>
<l>Als hi eerst dede hare viande.</l>
<l>Josias scurde sijn cleet van rouwen.</l>
<l>Het dochtem wonder si bi trouwen.</l>
<l>Dat si noch waren in den lande.</l>
<l>Ende ontsach hem van ons heren hande.</l>
<l>Dat hem die plaghe ware bi.</l>
<l>anatod</l>
<l>iozias</l>
<l>Den vroeden lieden so hiet hi.</l>
<l>Dat sijs an gode sochten raet.</l>
<l>Mettien dat vroede volc al gaet.</l>
<l>An olda die profetesse.</l>
<l>Die hem las eene suare lesse.</l>
<l>DJt sprac soe dit  seghet ons here.</l>
<l>Al dat quaet no min no mere.</l>
<l>Die ghi ghescreuen ende gheset.</l>
<l>Saghet in den boec der wet.</l>
<l>Salic bringhen vp dese stede.</l>
<l>Ende vp tfolc datterin es mede.</l>
<l>Den coninc die v sende hare.</l>
<l>Segt dat god sprect openbare.</l>
<l>Omdat sine herte also suare.</l>
<l>Dor den boec es comen in vare.</l>
<l>So sal gheverst wesen die plaghe.</l>
<l>No niet ghescien in sinen daghe.</l>
<l>Dor dese word sende tehand.</l>
<l>Josias dor al dat land.</l>
<l>Ende dede comen daer te hem.</l>
<l>Al tfolc in iherusalem.</l>
<l>Ende las den boec dar sijt al horden.</l>
<l>Ende dedem suerren in waren worden.</l>
<l>Dat si houden souden de wet.</l>
<l>Die van mo's4yses was gheset.</l>
<l>De touerers ende al die afgode.</l>
<l>Ende watso was ieghen gods ghebode.</l>
<l>Verstac hi altemale wel.</l>
<l>Darna voer hi in betel.</l>
<l>Ten outare die ieroboam.</l>
<l>Maecte dar god omme was gram.</l>
<l>Hi nam der papen ghebeente daer.</l>
<l>Ende der propheten dat es waer.</l>
<l>Der vasscer  esset dat ic mene.</l>
<l>Ende verbernedse grod ende clene.</l>
<l>Jn betel vp den outaer.</l>
<l>Als abdo ouer .ccc.ende.xli. iaer.</l>
<l>Vorseide ende men hiervoren las.</l>
<l>Doe hi quam dar begrauen was.</l>
<l>Abdo ende hi die lettren vant.</l>
<l>Doe ghebod hi altehand.</l>
<l>Dat men liete in sine stede.</l>
<l>Ende den valscen prophete mede.</l>
<l>lees valscer</l>
<l>Diene met hem tetene bad.</l>
<l>Ende diene groef aldar ter stad.</l>
<l>Dus dedi in samaria.</l>
<l>Ende in al tland verre ende na.</l>
<l>Ende der vasscer  propheten bene.</l>
<l>Ende die outare grote ende clene.</l>
<l>Bernedi te puluere al.</l>
<l>Dit was vorseit des market wel.</l>
<l>.ccc. iaer ende .xli. tevoren.</l>
<l>Van abdo die prophete vercoren.</l>
<l>Te iherusalem es hi ghekert.</l>
<l>Ende maecte eenen passchen ghert.</l>
<l>Ende ombod die van 's4ysrahel.</l>
<l>Die sulke auenture gheviel.</l>
<l>Dat si der vagnesse waren ontgaen.</l>
<l>Dierre haddi als wijt verstaen.</l>
<l>.xi.dusent van sulker feste.</l>
<l>Vind men niet in enegher geeste.</l>
<l>Dat oit hilt coninc ouerwaer.</l>
<l>Dit  was in sijn .xviii.de iaer.</l>
<l>IN sinen tiden ghevielt also.</l>
<l>Dat een coninc nethao.</l>
<l>Jn eg's4ypten coninc was.</l>
<l>Die hadde mare vernomen das.</l>
<l>Dat die van den lande van meden.</l>
<l>Ende van babilonie van der steden.</l>
<l>Dien van assiria waren ofghegaen.</l>
<l>Surien waendi winnen saen.</l>
<l>Ende bestont alreest dis.</l>
<l>Jeghen den coninc van cartanis.</l>
<l>Die adremon gheheten was.</l>
<l>Doe dit wiste iosias.</l>
<l>Gaderdi ieghen hem sijn herre.</l>
<l>Ende sette hem ter werre.</l>
<l>Want hi ne werren wilde tehand.</l>
<l>Dat hi niet ne leedde dor sijn land.</l>
<l>Nethao  ombod iosias.</l>
<l>Dat hi wilde omberren das.</l>
<l>Hine hadde te hem ghene ate.</l>
<l>Mar hi wilde ter effrate.</l>
<l>Josias ne achte niet der dinc.</l>
<l>lees valscer</l>
<l>lees nechao</l>
<l>lees carcamis</l>
<l>lees nechao</l>
<l>Mar met andren man den  coninc.</l>
<l>Ordinerde hi sijn herre.</l>
<l>Vpdat hi nethaone  verwerre.</l>
<l>Dar ward hi ghescoten dod.</l>
<l>Ende dat was eene miracle grod.</l>
<l>Een boem was daer ende eene fonteine.</l>
<l>Dar hi starf die coninc reine.</l>
<l>Die drogheden bede vp der stede.</l>
<l>Adremon dreef iammer mede.</l>
<l>Niene hordmen sulke roue  verre  no na.</l>
<l>Al  dat landscap van iuda.</l>
<l>Ende al die van iherusalem.</l>
<l>Ende ieremias weende om hem.</l>
<l>IN sinen tiden dats ware dinc.</l>
<l>Was antusmartius  coninc.</l>
<l>Die vierde coninc van der stede.</l>
<l>Sidentdat ment rome heten dede.</l>
<l>Oec was in sinen tiden mede.</l>
<l>Die vijfte coninc van der stede.</l>
<l>Traquiniuspriscus.  die fosseide.</l>
<l>Ende mure omme rome leide.</l>
<l>TFolc nam darna naet weenen.</l>
<l>Den outsten sone sonder eenen.</l>
<l>Joathas  ende ghauene hem te lone.</l>
<l>Na den vader die coninc crone.</l>
<l>Drie maende leesmen van hem.</l>
<l>Regnerdi in iherusalem.</l>
<l>Want van eg's4ypten nethao.</l>
<l>Die quam in den lande do.</l>
<l>Ende nam hem trike van der stad.</l>
<l>Ende gaf den outsten broeder dat.</l>
<l>Eliachim  ende ieconias.</l>
<l>Leesmen dat hi gheheten was.</l>
<l>Chens sette nethao  vp him.</l>
<l>Ende hietene mede ioachim.</l>
<l>Joachas sendi tehand.</l>
<l>Ghevaen in eg's4yptenland.</l>
<l>andren man den, waarin andren gewijzigd in sinen, aan man interlineair en toegevoegd en n van den uitgekrabd, hand D, lees adremon den</l>
<l>lees nechaone</l>
<l>roue interlineaire toevoeging, hand D, lees rouwe</l>
<l>lees ancusmarcius</l>
<l>lees Tarquiniuspriscus</l>
<l>lees Joachas</l>
<l>lees nechao</l>
<l>Eli geexpungeerd en io bovengeschreven, hand E: ioachim</l>
<l>lees nechao</l>
<l>Dese ioachim ieconias.</l>
<l>Leesmen dat .xi. iaer here was.</l>
<l>Hi sette hem ieghen gods ghehete.</l>
<l>Vrias scaltene die prophete.</l>
<l>Dien dedireomme ontliuen daer.</l>
<l>Jn sijns rike vierde iaer.</l>
<l>So ontfinc in bab's4ylone.</l>
<l>Nabugodonosor die crone.</l>
<l>Ende verwan coninc nethaone.</l>
<l>Ende rofdene van al sinen doene.</l>
<l>Doe wan hi met sire partien.</l>
<l>Welnaer al tland van surien.</l>
<l>Jeremias die prophete.</l>
<l>Dreghede die stad bi gods ghehete.</l>
<l>Ende seide god seghet dit recht.</l>
<l>Jc sal bringhen minen cnecht.</l>
<l>Nabugodonosor vp dit land.</l>
<l>Ende hi salt winnen metter hand.</l>
<l>Het sal hem dienen .lxx. iaer.</l>
<l>Als die tijt dan comet dernaer.</l>
<l>Salic dien van babilonen.</l>
<l>Hare mesdaet wederlonen.</l>
<l>Ende maken die stede rike.</l>
<l>Woste  ende idel ewelike.</l>
<l>Hieromme ward hi besloten dare.</l>
<l>Dat hi niet predecte openbare.</l>
<l>Doe hiet hem god dat hijt bescreue.</l>
<l>Ende het achter niet ne bleue.</l>
<l>Baruch sijn clerc die screef die word.</l>
<l>Sodat quam ten coninc vord.</l>
<l>Ende alsi die worde hadde verstaen.</l>
<l>Scurdi den boec also saen.</l>
<l>Ende warpene in eenen viere.</l>
<l>Doe sprac god anderwaruen sciere.</l>
<l>Scrijf die word jeremias.</l>
<l>Die ioachim ieconias.</l>
<l>Scrurde  ende verbernen dede.</l>
<l>Van hem ne ward gheboren mede.</l>
<l>Nemmermeer no man no kint.</l>
<l>Die den stoel dauids ghewint.</l>
<l>Sijn vleesch sal ligghen vpter moude.</l>
<l>Blod in der hitten ende in den coude.</l>
<l>nechaone</l>
<l>Scurde</l>
<l>Buter stad van iherusalem.</l>
<l>Niemen  ne sal weenen om hem.</l>
<l>IN des ioachims .viij.ste iaer.</l>
<l>So quam nabugodonosor daer.</l>
<l>Ende verherde tland van iuda.</l>
<l>Te iherusalem quam hi derna.</l>
<l>Ende vinc den coninc ioachim.</l>
<l>Ende vele edelre liede met him.</l>
<l>Sodat hine te chense sette.</l>
<l>Die hi belouede bi wette.</l>
<l>Ghisele hilt hi horic tellen.</l>
<l>Daniele ende sine ghesellen.</l>
<l>Ananias ende misael.</l>
<l>Ende azarias dar ic wel.</l>
<l>Een deel of segghen sal hiernaer.</l>
<l>Joachim diende hem .iij. iaer.</l>
<l>Mar doe vernam hi altehand.</l>
<l>Dat die coninc van eg's4yptenland.</l>
<l>Hem ter werre hadde gheset.</l>
<l>Ende ontseidem chens ende wet.</l>
<l>Dies quam met herre te hem.</l>
<l>Nabugodonosor in iherusalem.</l>
<l>Ende quam bi vordworde in die stede.</l>
<l>Mar doe hireinne was brac hi vrede.</l>
<l>Diere sterc waren ionc ende grod.</l>
<l>Dedi ghinder slaen te dod.</l>
<l>Ende den coninc versloech hi mede.</l>
<l>Dien dedi werpen vter stede.</l>
<l>Al onbegrauen es hi bleuen.</l>
<l>Jn sine huvd vantmen ghescreuen.</l>
<l>Des afgods name dien hi diende.</l>
<l>Niene beweenden maghe no vriende.</l>
<l>Coninc maecti sinen sone.</l>
<l>Als die vader hiet die gone.</l>
<l>Joachim ieconias.</l>
<l>Die niet langher coninc was.</l>
<l>Dan .x. daghe ende .iij. maende.</l>
<l>Want nabugodonosor vermaende.</l>
<l>Sijn sin dat hi pensen mochte.</l>
<l>Om des vaders dod onsochte.</l>
<l>Ende ieghen hem in corten tiden.</l>
<l>Metten eg's4yptiene striden.</l>
<l>Ende keerde weder ende besat.</l>
<l>Jherusalem die heleghe stad.</l>
<l>Doch bi ieremias rade.</l>
<l>Ghinc ioachim vte vp ghenade.</l>
<l>Met al sire meisnieden.</l>
<l>Met sire moeder met edelen lieden.</l>
<l>Ende nabugodonosor ontfincse daer.</l>
<l>Jn sijns riken. achtende iaer.</l>
<l>Ende voeredse vor hem sire strate.</l>
<l>Al der kerken guldine vate.</l>
<l>Ende al den conincliken scad.</l>
<l>.x.  man voerdi vter stad.</l>
<l>Onder dit volc was ezechiel.</l>
<l>Ende mardocheus dar men wel.</l>
<l>Hierachter of ghewaghen sal.</l>
<l>Dus eist daer verghanghen al.</l>
<l>NAbugodonosor van babilone.</l>
<l>Die ioachim nam die crone.</l>
<l>Gafse sinen oem mathanias.</l>
<l>Ende hietene zedech's4yas.</l>
<l>Met eden heuet hine beuaen.</l>
<l>Dat hi hem sal te chense staen.</l>
<l>Dese zedech's4yas dat was waer.</l>
<l>Die regnerde .xi. iaer.</l>
<l>Ende was also quaet als ict las.</l>
<l>Alse sijn broeder ieconias.</l>
<l>Houerdech was ende pensde tehand.</l>
<l>Dat hi an eg's4yptenland.</l>
<l>Hem ouden wilde ende honen.</l>
<l>Den coninc van babilonen.</l>
<l>Omdat die valsche propheten.</l>
<l>Hem allen hadden beheten.</l>
<l>Dat die van eg's4ypten binnen.</l>
<l>De babilone souden verwinnen.</l>
<l>Dat wederseide ieremias.</l>
<l>Jnt vierde iaer zedechias.</l>
<l>Sende  boden tote hem.</l>
<l>.v. coninghe in iherusalem.</l>
<l>Van edom ende van moabiten.</l>
<l>Van tiren ende van den amoniten.</l>
<l>Entie coninc van saiet.</l>
<l>Dat si den chens die was gheset.</l>
<l>Vp hem allen ontsegghen souden.</l>
<l>Ende hem tesamene houden.</l>
<l>lees .xm.</l>
<l>lees Senden</l>
<l>Jeghen nabugodonosors ghebod.</l>
<l>Doe sprac te ieremias god.</l>
<l>Mac wissen van houte .ij. waruen drie.</l>
<l>Deene doe om den halse die.</l>
<l>Ende ghef dandre hem viuen.</l>
<l>Die die bodscap bedriuen.</l>
<l>Van den .v. coninghen zedechien.</l>
<l>Deser word sultu lien.</l>
<l>God seghet ten coninc van juda.</l>
<l>Ende ten .v. coninghen darna.</l>
<l>Jc bem die ghene die maecte tland.</l>
<l>Ende hebt ghegheuen in die hand.</l>
<l>Nabugodonosor minen knecht.</l>
<l>Wat riken so derieghen vecht.</l>
<l>Jc salt vp hem wreken harde.</l>
<l>Metten ongre ende metten suaerde.</l>
<l>Nv siet dat ghi niet ne hord.</l>
<l>Der valscer propheten word.</l>
<l>DOe ieremias dese dinc.</l>
<l>Gheseit hadde vor den coninc.</l>
<l>Ananians  een prophete valsch.</l>
<l>Nam van ieremias hals.</l>
<l>Die wisse ende bracse &amp; hi  seide.</l>
<l>Dit seghet god dor wareide.</l>
<l>Dus salic breken dat beduanc.</l>
<l>Van babilonien ouer .ij. iaer lanc.</l>
<l>Ende gods vate ente liede mede.</l>
<l>Doen wedercomen hier ter stede.</l>
<l>Jeremias andworde te desen.</l>
<l>Amen  ic wilt waer mochte wesen.</l>
<l>Mar anania horde dese mare.</l>
<l>God ne sende di niet hare.</l>
<l>Ende seghes loghene ouerwaer.</l>
<l>Des moetstu steruen in dit iaer.</l>
<l>Ouer .ij. maende wes seker das.</l>
<l>Doe dat ghesciede ward zedech's4yas.</l>
<l>Veruard om ananias dod.</l>
<l>Ende sende met sorghen grod.</l>
<l>Sinen chens in babilonie.</l>
<l>Mar sident ghevielt hem so scone.</l>
<l>Dat hine algader wederseide.</l>
<l>lees ananias</l>
<l>lees babilone</l>
<l>Jn sijn neghende iaer beleide.</l>
<l>Nabugodonosor die stad.</l>
<l>Zedech's4yas sende omme dat.</l>
<l>Te ieremias omme raet.</l>
<l>Doe seide ieremias hoet staet.</l>
<l>God sprect dit die altoes sal leuen.</l>
<l>Jc sal zedech's4yas gheuen.</l>
<l>Ende al sijn volc ende al sijn land.</l>
<l>Jnts coninx nabugodonosors hand.</l>
<l>Hi salse vor hem doen slaen dod.</l>
<l>No ontfarmen cleen no grod.</l>
<l>Vrileke ghinc hi onder die liede.</l>
<l>Dat hi dit riep ende bediede.</l>
<l>MAre van eg's4ypten den coninc.</l>
<l>Quam met herre om die dinc.</l>
<l>Dat hi ontsetten wilde de stad.</l>
<l>Nabugodonosor voer wech om dat.</l>
<l>Ende sconfierde sine partie.</l>
<l>Ende iagheden vte surie.</l>
<l>Talreestendat hi wech was.</l>
<l>Spotten sere met ieremias.</l>
<l>De valsce propheten van der stede.</l>
<l>Ende seiden zedech's4yas mede.</l>
<l>Nabugodonosor ne kerd niet.</l>
<l>Mar onse gheuanghen diet.</l>
<l>Ende dartoe die vate ons heren.</l>
<l>Sullen alle hier wederkeren.</l>
<l>Jeremias wederseit saen.</l>
<l>Ende seide die coninc ward gheuaen.</l>
<l>Doe soude ieremias tiden.</l>
<l>Te sinen dorpe ende vdward riden.</l>
<l>Mar die portenerre vinken mettien.</l>
<l>Ende seide dat hi wilde vlien.</l>
<l>Ende hem in hare viande keren.</l>
<l>Gheboden was hi vor die heren.</l>
<l>Dar menne harde sere sloech.</l>
<l>Ende in eenen carker droech.</l>
<l>Doch quam in dat selue iaer.</l>
<l>Weder van babilonien daer.</l>
<l>Dat herre dat  nabusardan.</l>
<l>Prinche was ouer al die man.</l>
<l>Want nabugodonosor hem beual.</l>
<l>Die stad so beleidi al.</l>
<l>lees dar</l>
<l>lees nabusardan aaneen</l>
<l>Sodat die stad besloten was.</l>
<l>.xviii. maende als ict las.</l>
<l>Zedech's4yas ward veruard.</l>
<l>Ende sende  te ieremias ward.</l>
<l>Die nochtoe in dien carker was.</l>
<l>Hemelike vraghedi das.</l>
<l>Of het van gods aluen ware.</l>
<l>Dat weder ware ghekert die scare.</l>
<l>Jeremias andworde saen.</l>
<l>Du moets emmer sijn ghevaen.</l>
<l>Van nabugodonosor het moet sijn.</l>
<l>Mar ic bidde den here mijn.</l>
<l>Ne sent mi niet ten carker weder.</l>
<l>Jc sterue comic echt dar weder.</l>
<l>Sodat hi bouen ghedan  was.</l>
<l>Ende doe riep ieremias.</l>
<l>Die ghene die in die stede bliuen.</l>
<l>Sal die ongher of tsuerd ontliuen.</l>
<l>Mar die ten vianden vliet.</l>
<l>Diene sal also steruen niet.</l>
<l>Doe was hi ghedaen omme dit.</l>
<l>Jn eenen waterlosen pit.</l>
<l>Dar muedre inne was harde vele.</l>
<l>Darin stond hi toter kele.</l>
<l>Doch seide een in corter stonde.</l>
<l>Toten coninc dat hi dade sonde.</l>
<l>Dat hi so dode den prophete.</l>
<l>Doe dedemenne vte bi sinen ghehete.</l>
<l>Ende die coninc vraghede omme raet.</l>
<l>Jeremias sprac na dat staet.</l>
<l>Minen raet ne horstu cleen no grod.</l>
<l>Seg ic di mar  du slaes mi te dod.</l>
<l>Doe suoer die coninc bi onsen here.</l>
<l>Hine scadde hem no min no mere.</l>
<l>Jeremias sprac sonder honen.</l>
<l>Gaestu ten prinche van babilonen.</l>
<l>Du blijfs ghehouden ende dijn volc mede.</l>
<l>Ende men verbernet niet de stede.</l>
<l>Laedstud die stad werd verbrand.</l>
<l>Ende du onliues met harre hand.</l>
<l>Die coninc sprac nu desen raet.</l>
<l>lees war</l>
<l>Sie dat niemene verstaet.</l>
<l>HJernaer ward ongher in die stad.</l>
<l>Sodat sulke moeder at.</l>
<l>Haer kind dat was iammerhede.</l>
<l>Alsodat men verloes die stede.</l>
<l>Jn ezech's4yas  .xi.ste iaer.</l>
<l>Jn oimaent dat weet vorwaer.</l>
<l>Verloesmen vp den neghenden dach.</l>
<l>Als ezech's4yas  dit versach.</l>
<l>Vlo hi ende sine meisniede.</l>
<l>Ende vele princhen ende vele liede.</l>
<l>Voren nachts mettem mettervard.</l>
<l>Den wech ter wostinen ward.</l>
<l>Sodat die princhen vernamen.</l>
<l>Ende volgheden hem ende quamen.</l>
<l>Dar sine vinghen ende sijn volc mede.</l>
<l>Tote reblata in die stede.</l>
<l>Dars  antioche brochte sine amporre.</l>
<l>Den coninc nabugodonosore.</l>
<l>Dus sprac die here van bab's4ylone.</l>
<l>Van mi  heuestu ontfaen die crone.</l>
<l>Ende heues ghedaen als een viand.</l>
<l>Vp mi daer di af quam dit land.</l>
<l>Ende oec dinen god versuoeren.</l>
<l>Die grote here heuets toren.</l>
<l>Di heuet hi ghegheuen mi.</l>
<l>Doe dedi dod slaen bedi.</l>
<l>Sine kinder dar vor hem.</l>
<l>Ende den bisscop van iherusalem.</l>
<l>Sarrarach  so hiet die ghene.</l>
<l>Mar iosedech sinen sone.</l>
<l>Hilt hi ende sloech .ij. princhen dod.</l>
<l>Die waren ouer al die ghenod.</l>
<l>Ende heren sloech hi des coninx vriende.</l>
<l>Die vor hem stonden als men hem diende.</l>
<l>Ende andre vele ogher heren.</l>
<l>Dode hi des coninx onneren.</l>
<l>Den coninc stac hi doghen vd.</l>
<l>Ende ghebonden sonder dedud.</l>
<l>Voerdine in babilone.</l>
<l>Onwerdelike ende onscone.</l>
<l>lees zedechyas</l>
<l>lees zedechyas</l>
<l>lees Dats</l>
<l>lees Sarraiach</l>
<l>NJet  was  in dat .xi.ste iaer.</l>
<l>Van sedecias  rike dats waer.</l>
<l>Jn den oest den .x. daghe.</l>
<l>Dit nes boerde no saghe.</l>
<l>Ontstac die diere temple ons heren.</l>
<l>Die salomon maecte met eeren.</l>
<l>Nabusadan  entes coninx sale.</l>
<l>Ende al die stad oec alsowale.</l>
<l>Ende vellede al den mur alomme.</l>
<l>Ende al die vate tere somme.</l>
<l>Nam hi ende al die cirede.</l>
<l>Die salomon maken dede.</l>
<l>Al tfolc vinc hi ende bant.</l>
<l>Ende voeret in bab's4ylonien tehand.</l>
<l>Jeremias heuet hi saen.</l>
<l>Vten carkre ghedaen.</l>
<l>Want hem nabugodonosor hiet.</l>
<l>Datti sijns willen ne liete niet.</l>
<l>Tland beual hi godolias.</l>
<l>Ende darna tfolc datterinne was.</l>
<l>Ende die dorpers van den rike.</l>
<l>Dat si souden elker iaerlike.</l>
<l>Van bab's4ylonien den coninc gheuen.</l>
<l>Spise dar hi bi soude leuen.</l>
<l>Jn rama sat nabusardan.</l>
<l>Dar brochtmen die ghevanghene dan.</l>
<l>Jeremien nam hi vter scaren.</l>
<l>Ende seide wiltu met mi varen.</l>
<l>Jc sal di doen eere gherne.</l>
<l>Ende vernoit di met mi te vaerne.</l>
<l>Wone dar du wilt na dire wise.</l>
<l>Nabusadan  besettem spise.</l>
<l>Ende gaf hem ghiften ende lietene int land.</l>
<l>Te bab's4ylonien voer hi tehand.</l>
<l>Hier neemt ende der jueden rike.</l>
<l>Dat ghedurde sekerlike.</l>
<l>.dc.ende.xxxiij. iaer.</l>
<l>.vi. maende ende .x. daghe dats waer.</l>
<l>Jn sine boec bescriuet dus.</l>
<l>Ons die vroede iosephus.</l>
<l>NAbugodonosor voer an weghe.</l>
<l>lees Siet</l>
<l>was interlineair toegevoegd, hand E. Overtollig (red.)</l>
<l>lees Nabusardan</l>
<l>lees Nabusardan</l>
<l>Te bab's4ylonien metten zeghe.</l>
<l>Sinen gode danct hi das.</l>
<l>Doe hi ter feesten blide was.</l>
<l>Dedi sedechiase vordbringhen.</l>
<l>Ende hiet die canters singhen.</l>
<l>Ons heren sanc aldaer vor hem.</l>
<l>Alsi daden in iherusalem.</l>
<l>Tfolc at ende dranc dar vten vaten.</l>
<l>Die ghesacred waren ende ghelaten.</l>
<l>Jn den tempel te gods ghebode.</l>
<l>Som offerdise vor sine gode.</l>
<l>Ende som hiltise te sinen boef.</l>
<l>Doe men dar den dranc gaf groef.</l>
<l>Den meneghen na sinen wille.</l>
<l>Hiet nabugodonosor al stille.</l>
<l>Datmen zech's4yase  gaue.</l>
<l>Dranc dar die lechame ontslud aue.</l>
<l>Dat was harde sciere ghedaen.</l>
<l>Ende doe hi ghedronken adde  saen.</l>
<l>Ontreinde hi hem vor die liede.</l>
<l>Van deser rouwe dat hem ghesciede.</l>
<l>Ende menne weder in den carker slod.</l>
<l>Bleef hi cortelike doed.</l>
<l>Doet nabugodonosor wiste die rike.</l>
<l>Dedine grauen coninclike.</l>
<l>IN zedech's4yas tiden so quam.</l>
<l>Die vijfte ewe als ict vernam.</l>
<l>Tien tiden so was seruius.</l>
<l>Coninc te rome wi lesent dus.</l>
<l>Die die stad wide met crachte.</l>
<l>Ende buten mure maecte grachte.</l>
<l>Ende erst chens den romeinen ghebod.</l>
<l>Mar tarquinus  sloechen dod.</l>
<l>Der conincghe boec der jueden rike.</l>
<l>Neemt aldus ende jammerlike.</l>
<l>Dus als ghi hier hebt vernomen.</l>
<l>So es teenen ende comen.</l>
<l>Die macht van iacobs gheslachte.</l>
<l>Die .iiij. sonen hadde ende .viii.</l>
<l>Als ghi hiervoren horet wel.</l>
<l>Dar dat volc van 's4ysrahel.</l>
<l>Die .xii. gheslachten af quamen.</l>
<l>lees zedechyase</l>
<l>lees tarquinius</l>
<l>Om hare mesdaet so namen.</l>
<l>Si dat ende aldus fel.</l>
<l>Teerste dattrike van 's4ysrahel.</l>
<l>Dat braken die assiriene.</l>
<l>Ende vinghen der gheslachten .x.</l>
<l>Die nemmermeer ne keerden derna.</l>
<l>Darna dat rike van iuda.</l>
<l>Dat braken van babilone.</l>
<l>Die hem namen macht ende crone.</l>
<l>Mar god die wrect alle dinc te staden.</l>
<l>Laet den goeden metten quaden.</l>
<l>Onderwilen bluwen mede.</l>
<l>Ende dats om tsmenscen  salechede.</l>
<l>Met desen quaden weet dat wel.</l>
<l>Van iuda ende van 's4ysrahel.</l>
<l>Was somech goet mensce gheuaen.</l>
<l>Ende van goeden lieden so staen.</l>
<l>Hare duegheden bescreuen.</l>
<l>Mar van den quaden na dit leuen.</l>
<l>So nes in dogheden ghewach.</l>
<l>Want na haren sterfdach.</l>
<l>So es lijf ende name vergheten.</l>
<l>Nv salic v doen vord weten.</l>
<l>Wie si waren dies verdienden.</l>
<l>Dat hare geesten van gods vrienden.</l>
<l>Ghelouet sijn noch eden den daghe.</l>
<l>Thobias dat nes ghene saghe.</l>
<l>Die wasser een ende sine 's4ystorie.</l>
<l>Bliuet ewelike in memorie.</l>
<l>Hi was gheuaen verstaet wel.</l>
<l>Doe dat volc van 's4ysrahel.</l>
<l>Salmanasar die coninc vinc.</l>
<l>Nv hord van hem scone dinc.</l>
<l>Ende waer. want aldus.</l>
<l>Bescriuet ons sente ieronimus.</l>
<l>Vten caldeuscen in latine.</l>
<l>Jn dietsce sal ict met mire pine.</l>
<l>Vortdichten hier comet tbeghin.</l>
<l>God here verlicht minen sin.</l>
<l>Thobias was van neptalim.</l>
<l>Gheboren lesen wi van him.</l>
<l>Dats eene pord in galilee.</l>
<l>Ende hadde die name inne weets namme.</l>
<l>Ontfaen van eenen iacobs sone.</l>
<l>Neptalim so hiet die gone.</l>
<l>Van hem so was thobias gheboren.</l>
<l>Als ander liede hem lieten verdoren.</l>
<l>Dat si ghinghen anebeden.</l>
<l>Te harre onsalecheden.</l>
<l>Die guldine caluer dies god was gram.</l>
<l>Die de quade ieroboam.</l>
<l>Maken dede als ghi  hiervoren.</l>
<l>Jn die geste mocht veroren.</l>
<l>Thobias ne ghinc niet met hem.</l>
<l>Mar hi quam te iherusalem.</l>
<l>Dar hi anebede onsen here.</l>
<l>Ende gaf dor sine eere.</l>
<l>Bede antghichte ende tiende.</l>
<l>Darmede hilt hi  gode te  vriende.</l>
<l>Jn sirer jueghet was hi onbesmet.</l>
<l>Ende brac niewer ons heren wet.</l>
<l>Doe hi ghewan manlic lijf.</l>
<l>Nam hi van sinen gheslachte wijf.</l>
<l>Anna so was hare name.</l>
<l>Alst onsen here was bequame.</l>
<l>Wan hi an hare eenen sone.</l>
<l>Thobias hiet na hem die gone.</l>
<l>SAlmanasar die quam derna.</l>
<l>Die coninc was van assiria.</l>
<l>Ende nam al tfolc van galilee.</l>
<l>Dus ward gheuoerd in niniue.</l>
<l>Thobias onder die kaitiue.</l>
<l>Met kinder ende oec metten wiue.</l>
<l>Dar wachtem thobias die wise.</l>
<l>Dat hi van der heidinre spise.</l>
<l>Niet ne ad altoes no cleen no grod.</l>
<l>Die de wet gods wederbod.</l>
<l>Oec scalt hi sere ende onsachte.</l>
<l>Die ghene van sinen gheslachte.</l>
<l>Die niet ne hilden ons heren wet.</l>
<l>Ende want hi hem hilt onbesmet.</l>
<l>Gaf hem god omme dese dinc.</l>
<l>Vor salmanasar den coninc.</l>
<l>Gracie ende werdichede.</l>
<l>Dat hem die coninc moghenthede.</l>
<l>Gaf te vaerne dar hi woude.</l>
<l>Ende sijn gheslachte besien soude.</l>
<l>Ende doen met hem dat hi wilde.</l>
<l>Dus voer thobias die milde.</l>
<l>Achter lande harenthare.</l>
<l>Te siene de ghevanghene scare.</l>
<l>Ende castide ende leerde.</l>
<l>Tfolc te besten ende bekerde.</l>
<l>Jn des tijt gheviel hem des.</l>
<l>Dat hi quam tote rages.</l>
<l>Dats eene pord int land van meden.</l>
<l>Aldaer vant hi in der steden.</l>
<l>Enen sinen maech diene hadde niet.</l>
<l>Die bi namen gabelus hiet.</l>
<l>Hem leendi .x. marc seluerin wit.</l>
<l>Ende bescreef wel vaste dit.</l>
<l>Met c's4yrographen alsmen noch pliet.</l>
<l>Dat ghelt dat hi gabeluse liet.</l>
<l>Gaf thobiase dor sijn eere.</l>
<l>Salmanasar die grote eere.</l>
<l>Darnaer langhe so bleef dod.</l>
<l>Salmanasar die here grod.</l>
<l>Ende cennacherub sijn sone.</l>
<l>Die ward coninc als die gone.</l>
<l>Diet verstarf van sinen vader.</l>
<l>Cennacherub die haette algader.</l>
<l>Tgheslachte van 's4ysrahel.</l>
<l>Ende was hem van herten fel.</l>
<l>Thobias ne vergat niet.</l>
<l>Te trostene tgheuanghene diet.</l>
<l>Ende gaf mildelike den armen.</l>
<l>Als ons here begonste tontfarmen.</l>
<l>Cennacherub grote ouerdaet.</l>
<l>Die hiervoren ghescreuen staet.</l>
<l>Jn der coninghe boec so wel.</l>
<l>Hoe hem vor iherusalem mesviel.</l>
<l>Jns coninx ezech's4yas tiden.</l>
<l>Dat dod sloech bi sire siden.</l>
<l>Die ingel gods van sinen herre.</l>
<l>Vp eenen nacht al sonder werre.</l>
<l>.c.dusent ende .lxxxv.dusent man.</l>
<l>Ende hi cume ontvlo nochtan.</l>
<l>Met .x. manne in sinen lande.</l>
<l>Om dit verlies om dese hande.</l>
<l>Dedi vele ebreusce verslaen.</l>
<l>Die met hem waren gheuaen.</l>
<l>Die dode liede dalf tobias.</l>
<l>Als die der dueghet ghewone was.</l>
<l>Sodat cennacherub vernam.</l>
<l>Ende ward up thobiase gram.</l>
<l>Ende hiet hem nemen al sijn goet.</l>
<l>Hi hiet met groter ouermoet.</l>
<l>Dat menne versloeghe also.</l>
<l>Mar thobias die ontvlo.</l>
<l>Bede met wiue ende  met kinde.</l>
<l>Wanttene  menech mensce minde.</l>
<l>Over .xlv. daghe.</l>
<l>Na dien dat nes ghene saghe.</l>
<l>Ward cennacherub vermord.</l>
<l>Van sinen kindren alsmen hord.</l>
<l>Jn der coninghe boec ghescreuen.</l>
<l>Twidat si hem namen tleuen.</l>
<l>Doe gaf men weder thobias.</l>
<l>Al dat hem ghenomen was.</l>
<l>Bede husinghe ende goet.</l>
<l>Darnaer gheuiel als ict verstoet.</l>
<l>Dat eene feeste es ghenaect.</l>
<l>Ende thobias heuet ghemaect.</l>
<l>Dor die gods eere eene feeste.</l>
<l>Sinen sone dat hi vord eeste.</l>
<l>Ende seide sone ganc ende ale.</l>
<l>Onslieden so doestu wale.</l>
<l>Van onsen lieden die gode ontsien.</l>
<l>Met ons tetene ende  met dien.</l>
<l>Es die sone wechghegaen.</l>
<l>Sijn ghebot te doene saen.</l>
<l>Merct ghi vroede ende ghi meeste.</l>
<l>Vp des goeds thobias feeste.</l>
<l>Ghi prelate der helegher kerken.</l>
<l>Leerd na desen een deel werken.</l>
<l>Hi ne bat niet condechlike.</l>
<l>Te siere feesten te comene de rike.</l>
<l>Mar arme ende die gode ontsaghen.</l>
<l>O wi armen in onsen daghen.</l>
<l>lees scande</l>
<l>Sijn die arme vdghesloten.</l>
<l>Die gode ontsien sijn verstoten.</l>
<l>Ouer hem comen die menestrele.</l>
<l>Die men nv gheuet al te vele.</l>
<l>Die rike comen ouer die arme.</l>
<l>Des den riken god ontfarme.</l>
<l>Dat wi die dueghet lesen wi clerke.</l>
<l>Ende niet ne volghen int ghewerke.</l>
<l>DJe ionghe thobias ghinc vaste.</l>
<l>Sinen vader soeken gaste.</l>
<l>Ende brochtem weder eene mare.</l>
<l>Datter een ebreusce ware.</l>
<l>Jn die strate tehand vermord.</l>
<l>Die oude thobias liep vord.</l>
<l>Ende brochte  den doden haestelike.</l>
<l>Jnt huvs ghedreghen hemelike.</l>
<l>Al nuchterne ende met weene grod.</l>
<l>Ghinc hi daerna heten brod.</l>
<l>Ende doe die sonne onder was.</l>
<l>Doe dalfene saen thobias.</l>
<l>Mar sine maghe alletesamen.</l>
<l>Scoldene alsijt vernamen.</l>
<l>Ende seiden om dusdane dinc.</l>
<l>Hiet hi achters die coninc.</l>
<l>Cennacherub nemen din leuen.</l>
<l>Ende noch ne wiltus niet begheuen.</l>
<l>Mar thobias onsach meere.</l>
<l>Gode dan den coninc sinen here.</l>
<l>Ende dalf die dode dar hise vand.</l>
<l>Vermord ligghende int land.</l>
<l>Vp eenen tijt ghesciedem das.</l>
<l>Dat hi van deluene moede was.</l>
<l>Ende quam thus om rustens pleghen.</l>
<l>Bi der weech es hi gheleghen.</l>
<l>Ende sliep als dies rust luste best.</l>
<l>Bouen hem stond eerer swalewennest.</l>
<l>Darof viel hem in siin oghen.</l>
<l>Dat quaet nederward van hoghen.</l>
<l>Ende die goede man ward blend.</l>
<l>Dit heuet hem god aneghesent.</l>
<l>Ende liet die dinc aldus ghescien.</l>
<l>Omdat men namaels soude besien.</l>
<l>Sine grote verduldechede.</l>
<l>Ende menrena werken soude mede.</l>
<l>Ende omdat hine proeuen wilde.</l>
<l>Jn alle dinc die houesce milde.</l>
<l>Thobias dankets onsen here.</l>
<l>Jn derre wijs no min no mere.</l>
<l>Dan die heleghe iob dede.</l>
<l>Van al sire pijnlichede.</l>
<l>Mar sine maghe lachterdem dit.</l>
<l>Thobias sceltse ende hi bit.</l>
<l>Ende heuet hem benomen.</l>
<l>Wi sijn seghet hi alle comen.</l>
<l>Van heleghen lieden hiertevoren.</l>
<l>Ende bidden wildijt horen.</l>
<l>Na dat ewelike leuen.</l>
<l>Dat god den ghenen sal gheuen.</l>
<l>Die hem sullen bliuen ghetrouwe.</l>
<l>Anna sijn wijf die goede vrouwe.</l>
<l>Die ghinc alle daghe weenen.</l>
<l>Ende dat men hare heuet ghegeuen.</l>
<l>Van dienste dat brochte soe met hare.</l>
<l>Doe ghevielt also dernare.</l>
<l>Dat soe van dienste een hoekin nam.</l>
<l>Ende also thuvs dermede quam.</l>
<l>So verhoret thobias bleten.</l>
<l>Hord hier sijn spreken ende sijn heten.</l>
<l>SJe seghet hi ende merke des.</l>
<l>Dat het niet verstolen es.</l>
<l>Want dat ons die wet verbiet.</l>
<l>Dat wi dies ne eten niet.</l>
<l>Anna sijn wijf die ward gram.</l>
<l>Ende seide alsoe dat vernam.</l>
<l>Nv eist openbare sonder waen.</l>
<l>Dat dine ope es vergaen.</l>
<l>Die idel was ende niet ne heuet verworuen.</l>
<l>Ende dine almoesnen sijn verdoruen.</l>
<l>Dit seit soe in tornenmoede.</l>
<l>Doe seide thobias die goede.</l>
<l>Suchtende ende weenende sere.</l>
<l>Nv ghedinc mijns lieue here.</l>
<l>Ende doe mi al dijn ghebod.</l>
<l>Ende ghebiet dat here god.</l>
<l>Dat mijn gheest ontfanghen si.</l>
<l>Met goeden vrede biddic di.</l>
<l>lees weuen</l>
<l>Mi es beter die dod dan dat lijf.</l>
<l>Dus bat die oude omdat sijn wijf.</l>
<l>Sulke ouertale vp hem sprac.</l>
<l>Al sijn verlies ende sijn onghemac.</l>
<l>Ghin  hem so na. niet so die worde.</l>
<l>Die hi van der vrouwen horde.</l>
<l>IN die selue tijt gheviel.</l>
<l>Des selue daghes alsowel.</l>
<l>Dat een man was van 's4ysrahel.</l>
<l>Die bi namen hiet raguel.</l>
<l>Ende was gheuaen  int land van meden.</l>
<l>Dar hi woende in der steden.</l>
<l>Ende hadde eene dochter ende hiet sarre.</l>
<l>Die een lettelkin hadde arre.</l>
<l>Vp ene harne  dierne ghewesen.</l>
<l>Om hare mesdaet als wijt lesen.</l>
<l>Die sarra was eene heleghe maghet.</l>
<l>Ende hadde dat si gode gheclaget.</l>
<l>.vii. manne bi der wet.</l>
<l>Ghegeuen wesen mar onbesmet.</l>
<l>Was soe van hem allen bleuen.</l>
<l>Want een dieuel hadden tleuen.</l>
<l>Ghenomen die asmodeus hiet.</l>
<l>Eer si der maghet daden hiet.</l>
<l>Doe sarra versprac hare ioncwijf.</l>
<l>Niet in quade. hare dulle lijf.</l>
<l>Ne mochte dat ghedoghen niet.</l>
<l>Soene verweet hare dat verdriet.</l>
<l>Aldus andworde soe hare danne.</l>
<l>Morderigghe dierre manne.</l>
<l>Wiltu mi rouen van den leuene.</l>
<l>Als dure heues versleghen .vii.</l>
<l>Van di ne moete nemmermeer ghescien.</l>
<l>Dat wi vrucht moeten ghesien.</l>
<l>Om dese worde es sarra ghegaen.</l>
<l>Jn hare vpperste camere saen.</l>
<l>Ende vaste dat soe niet ne at.</l>
<l>.iij. nachte ende .iij. daghe om dat.</l>
<l>No soe ne dranc mar in die stede.</l>
<l>Was soe al in hare ghebede.</l>
<l>God here seghet soe van hierbouen.</l>
<l>Dar wi ane vaste ghelouen.</l>
<l>lees Ghinc</l>
<l>lees gheuaren</l>
<l>lees harre</l>
<l>Ende dar hem an die vorders mijn.</l>
<l>Hilden die versceden sijn.</l>
<l>Jc bidde dattv vten banden.</l>
<l>Mi verloes van desen scanden.</l>
<l>Of doe mi wech sekerlike.</l>
<l>Saen vte desen erderike.</l>
<l>Here du weets wel dat ic nie.</l>
<l>Man ne wilde hebben te mie.</l>
<l>Dan om allene te winne vrucht.</l>
<l>Here des hemels ende der  lucht.</l>
<l>Du weets die wareit wel van mi.</l>
<l>Dat ic der manne onsculdech si.</l>
<l>Jnne weet of ic onwerdech  was.</l>
<l>Harre ende si bi das.</l>
<l>Mi aldus waren benomen.</l>
<l>Of het mach wel also comen.</l>
<l>Dattu mi heues nochtanne.</l>
<l>Gheouden teenen andren manne.</l>
<l>TEere tijt ende vp eenen daghe.</l>
<l>Was dese bede ende dese claghe.</l>
<l>Al waren die .ij. verre versceden.</l>
<l>Ende god horde van hem beden.</l>
<l>Vor sijn ansichte hare bede.</l>
<l>Ende hi sende daer ter stede.</l>
<l>Raphaele diese van desen.</l>
<l>Bedegader soude ghenesen.</l>
<l>Die wel waent dats thobias.</l>
<l>Dat sine bede ghehord was.</l>
<l>Vor gode hi hads ope grod.</l>
<l>Want hi bat om sine dod.</l>
<l>Te hem riep hi sinen sone.</l>
<l>Als die steruen waent die gone.</l>
<l>Dus heuet hi gheleerd sijn kind.</l>
<l>Dat hi ertelike heuet ghemind.</l>
<l>LJeue kind hoer mine word.</l>
<l>Ende setse in dine herte vord.</l>
<l>Recht als een vast fundament.</l>
<l>Als mijn leuen es ghehent.</l>
<l>Sultu mi bringhen ter erden.</l>
<l>Du sult eeren ende werden.</l>
<l>Die moeder nu merke des.</l>
<l>Als langhe alsoe ter werelt es.</l>
<l>Houd hare pine in dijn ghedochte.</l>
<l>Eer soe di ter werelt brochte.</l>
<l>Die so hadde ende die nod.</l>
<l>Talreestendat soe es dod.</l>
<l>Delfse bi mi lieue kind.</l>
<l>Du ne sult oec niet eentwint.</l>
<l>Gods vergheten in dinen sin.</l>
<l>Houd sine ghebode derin.</l>
<l>Gef almoesene met reinen moede.</l>
<l>Ende van dinen propren goede.</l>
<l>Den armen dor onsen here.</l>
<l>An aelmoesene leghet grote eere.</l>
<l>Want so quijt van allen sonden.</l>
<l>Ende alset comt ter leetster stonden.</l>
<l>Gheuet soe vor gode mede.</l>
<l>Hem allen grote ghetrouwechede.</l>
<l>Diese doen ende dierre plien.</l>
<l>Lieue sone houti</l>
<l>indien.Dattu di wachts in desen liue.</l>
<l>Van onsuuerheit van wiue.</l>
<l>Ende du met gheenre sijs besmet.</l>
<l>Dan die dijn es metter wet.</l>
<l>Houerde scuwe in dinen sin.</l>
<l>Want darof so man beghint.</l>
<l>Als  verdoemnesse van zielen.</l>
<l>Bi hare waest dat die ingle vielen.</l>
<l>Nem altoes an den vroeden raet.</l>
<l>Als di raet te soekene staet.</l>
<l>Scuwe  altoes die sondaren.</l>
<l>Du sult vele te bet varen.</l>
<l>Dinen diensman sultu niet onthouden.</l>
<l>Sine hure onvergouden.</l>
<l>Lieue kind ne ontsie di niet.</l>
<l>Al dochstu pine ende verdriet.</l>
<l>Jn dit arme cranke leuen.</l>
<l>God sal di noch grod goet gheuen.</l>
<l>Wiltune minnen ende ontsien.</l>
<l>Doe seidi noch meer na dien.</l>
<l>OEc segghic di sone mede.</l>
<l>Dat ic te rages in die stede.</l>
<l>Die staet int land van meden.</l>
<l>Gheleent hebbe bi sekerheden.</l>
<l>Gabele van seluere .x. marc.</l>
<l>man beghint, lees nam beghin</l>
<l>lees Alle</l>
<l>Omdat die vordwarde si starc.</l>
<l>Hebbic eenen c's4yrograef van hem.</l>
<l>Bedi lieue sone nem.</l>
<l>Den brief ende soec eenen bode.</l>
<l>Die ghetrouwe es in gode.</l>
<l>Ende die om sinen loen metti.</l>
<l>Ganc ende gef den brief van mi.</l>
<l>Gabele ende ontfanc dijn goet.</l>
<l>Die sone gaet vd ende doet.</l>
<l>Gherne dat die vader heet.</l>
<l>Als hi vdcomt vind hi ghereet.</l>
<l>Eenen ionghelinc vor hem staende.</l>
<l>Vpghescord thobias waende.</l>
<l>Dat een ghanghere hadde ghewesen.</l>
<l>Ende groetene saen na desen.</l>
<l>Het was die inghel raphael.</l>
<l>Die  weder andworde hem.</l>
<l>Ende berechtene dat hi die steden.</l>
<l>Alle kende int land van meden.</l>
<l>Ende gabele kennedi wale.</l>
<l>Thobias na dese tale.</l>
<l>Maecte dit den vader cond.</l>
<l>Ende leeddene daer ter stond.</l>
<l>Die inghel daer die vader lach.</l>
<l>Die oude die noch niet ne sach.</l>
<l>Raphael groetene ende hi.</l>
<l>Seide bliscap si metti.</l>
<l>Thobias andworde te desen.</l>
<l>Wat ioien sal met mi wesen.</l>
<l>Jc sitte in dese deimsterhede.</l>
<l>Ende sie niet tlicht gods mede.</l>
<l>Raphael andworde die goede.</l>
<l>Wes vast ende sterc in dinen moede.</l>
<l>Het sal varinghe hiernaer wesen.</l>
<l>Dattu bi gode sult ghenesen.</l>
<l>Mettien doude man besochte.</l>
<l>Of hi sijn kint leeden mochte.</l>
<l>Tote gabele in rages.</l>
<l>Raphael andworde  des.</l>
<l>Jc leeddene daer dat u  cont.</l>
<l>si door uitkrabbing gewijzigd in u, lees si u cont</l>
<l>Ende bringhene weder ghesont.</l>
<l>Thobias sprac seg ionghelinc.</l>
<l>Ende berecht mi eere dinc.</l>
<l>Wane du sijs so doestu wel.</l>
<l>Jc bem van dien van 's4ysrahel.</l>
<l>Sprac raphael die inghel was.</l>
<l>Mine name es azarias.</l>
<l>Des goeds ananias sone.</l>
<l>Na die word so seide die gone.</l>
<l>Al waer alsi onbonden sijn.</l>
<l>Vten ebreuscen in latijn.</l>
<l>Want si bedieden dat hi ware.</l>
<l>Een van al der groter scare.</l>
<l>Die gode scouwen ende dartoe mere.</l>
<l>Helpre van der gods eere.</l>
<l>Thobias sprac du best gheboren.</l>
<l>Van groten lieden alswijt horen.</l>
<l>Doe reeddemen daer sonder verste.</l>
<l>Watso hem in den wech bedurste.</l>
<l>Ende porreden in corter stont.</l>
<l>Ende hem volghede na een hont.</l>
<l>Die moeder die weende anne.</l>
<l>Ende sprac aldus tote haren manne.</l>
<l>Den palster  van onser oude.</l>
<l>Heuestu wechghesent te houde.</l>
<l>Jc wilde wi nie hadden bekent.</l>
<l>Tghelt dar du omme heues ghesent.</l>
<l>Ons armoede was ons gheuouch.</l>
<l>Dat wi vor richeit ende ghenoech.</l>
<l>Wel rekenen moghen dat gone.</l>
<l>Dat wi saghen onsen sone.</l>
<l>Thobias sprac weene niet eentvint.</l>
<l>Ons sal weder onse kint.</l>
<l>Ghesont thuvs ghesent sijn.</l>
<l>Want hets die gheloue mijn.</l>
<l>Dattene die inghel van hemelrike.</l>
<l>Jn gheleede heuet sekerlike.</l>
<l>Van dien ouden willen wijt laten.</l>
<l>Die ionghe ghinc wech sire strate.</l>
<l>Mettien dinghel die sijns acht.</l>
<l>Ende si laghen den eersten nacht.</l>
<l>Vp eene riuiere die tigris hiet.</l>
<l>lees ghenoech</l>
<l>lees gheuoech</l>
<l>Die vten paradise gheet.</l>
<l>Die ionghe thobias soude gaen.</l>
<l>Te watre sine voete duaen.</l>
<l>Ende dar hise wasscen soude.</l>
<l>Quam een grod visch diene woude.</l>
<l>Versuelghen ende dat kint riep sere.</l>
<l>Hi verbijt mi lieue here.</l>
<l>Dinghel sprac treckene te di ward.</l>
<l>Thobias die deet mettervard.</l>
<l>Ende hi trackene vpt land.</l>
<l>Die visch starf aldaer tehand.</l>
<l>Ende taperde vor sine voete.</l>
<l>Dinghel sprac met goeder moete.</l>
<l>Ondoe den visch ende almedalle.</l>
<l>Houd. herte. leuere. ende galle.</l>
<l>Die sijn ter ersatrien goet.</l>
<l>Thobias es diet gherne doet.</l>
<l>Hi maectene scone algheel.</l>
<l>Ende briet van den vissce een deel.</l>
<l>Dat aten si onder hem daer.</l>
<l>Datter bleef soute hi dernaer.</l>
<l>Dat voerden si met hem vp der straten.</l>
<l>Omdat sijt vp den weghe aten.</l>
<l>Aldaer si in den wech tesamen.</l>
<l>Enenvoeren in gods namen.</l>
<l>Sprac die ionghe thobias.</l>
<l>Lieue broeder azarias.</l>
<l>Sech mi die bate ende die ghewelt.</l>
<l>Van dat ic van den vissce helt.</l>
<l>Dinghel seide dus lesic.</l>
<l>Nem van deser leuere een stic.</l>
<l>Ende lechse vp eenen viere.</l>
<l>Die roc daerof die sal sciere.</l>
<l>Alrehande evele verdriuen.</l>
<l>Ende dans gheen wonder als ons scriuen.</l>
<l>Ware boeke nv nemets  goem.</l>
<l>So waest noch sulkerande boem.</l>
<l>Alsmenne bernet daer di roec.</l>
<l>Die  die heuele verdriuet oec.</l>
<l>Oec vindmen preciose stene.</l>
<l>Die die heuele verdriuen ghemene.</l>
<l>Doe vraghede vord thobias.</l>
<l>Sech gheselle azarias.</l>
<l>Die overtollig (red.)</l>
<l>War sullen wi te nacht rusten wel.</l>
<l>Doe sprac dinghel raphael.</l>
<l>Hier  woent een heet raguel bi.</l>
<l>Ende dijn namaech es hi.</l>
<l>Die eene dochter heuet allene.</l>
<l>So es dijn ende sijn goet alghemene.</l>
<l>Thobias die andworde dan.</l>
<l>Men seghet dat .vii. man.</l>
<l>Ghenomen heuet alsmen hord.</l>
<l>Die al een dieuel heuet vermord.</l>
<l>Raphael die andworde weder.</l>
<l>Lech alsulke sorghe neder.</l>
<l>Vp onsuure liede allene.</l>
<l>Die gode nontsien grod no clene.</l>
<l>Vp die mach die dievel comen.</l>
<l>Mar als duse heues ghenomen.</l>
<l>Te wiue so wats ghesciet.</l>
<l>Jn .iij. daghen  ghenake hare niet.</l>
<l>Ter eerster nacht so suldi sere.</l>
<l>Bede bidden onsen here.</l>
<l>Ende van den vissce sultu mede.</l>
<l>Die leuere bernen daer ter stede.</l>
<l>Bi uwer bede so sal wesen.</l>
<l>Die dieuel verdreuen bi desen.</l>
<l>Ter ander nacht sal v ghesterken.</l>
<l>God in uwelic der patriarken.</l>
<l>Ende dat suldi onsen here.</l>
<l>Bidden dat hijt dartoe kere.</l>
<l>Ter derder nacht sultu dernaer.</l>
<l>Die benedixie ontfanghen daer.</l>
<l>Dat kinder van v moeten comen.</l>
<l>Ganc  te gods eeren tuwer vromen.</l>
<l>Ter vierder nacht sultuse ontfaen.</l>
<l>Metter vresen gods beuaen.</l>
<l>Ende meer beuaen in dinen sinne.</l>
<l>Om kinder van hare te winne.</l>
<l>Dan om dijns vleesch bequame.</l>
<l>Alsodattu met abrame.</l>
<l>Alsulke benedixie mede.</l>
<l>Ontfanghen moghes als hi dede.</l>
<l>DAernaer sciere so gheviel.</l>
<l>Dat si quamen dar raguel.</l>
<l>lees Gans</l>
<l>Woende. ende herberchden daer.</l>
<l>Raguel die seide dernaer.</l>
<l>Te sine wiue dese dinc.</l>
<l>Sie  hoe wel dese ionghelinc.</l>
<l>Ghelijct minen neue thobias.</l>
<l>Die inghel andworde das.</l>
<l>Hets recht hets thobias sone.</l>
<l>Raguel was om dat gone.</l>
<l>Blide ende maecte werscap grod.</l>
<l>Thobias die sprac al blod.</l>
<l>No inne drinke no inne ete.</l>
<l>Hen si dat ic alreest wete.</l>
<l>Dattv doen wilt mine bede.</l>
<l>Entv mi wilt hier ter stede.</l>
<l>Diere dochter sarram gheuen.</l>
<l>Raguel es langhe bleuen.</l>
<l>Jn tvifele ende in vare grod.</l>
<l>Mar die inghel sprac al blod.</l>
<l>Wes onuervard ende ghefse desen.</l>
<l>So sal sijn te rechte wesen.</l>
<l>Niemene mochtse oit hebben el.</l>
<l>Doe andworde raguel.</l>
<l>Jc weet dat wel dattu bode.</l>
<l>Emmer comen best van gode.</l>
<l>Ende god heuet ontfanghen mede.</l>
<l>Mine trane ende mine bede.</l>
<l>Dat mijn dochter doch sal wesen.</l>
<l>Na mo's4yses wet die wi lesen.</l>
<l>An hare gheslachte comen.</l>
<l>Raguel die heuet ghenomen.</l>
<l>Sire dochter metter rechter hand.</l>
<l>Ende gafse thobias tehand.</l>
<l>Hi seide die selue god.</l>
<l>Dar onse vorders of tghebod.</l>
<l>Hebben die si met v beden.</l>
<l>Ende doe v tesamen goet lijf leden.</l>
<l>Ende vervulle in v mede.</l>
<l>Sine benedidechede.</l>
<l>Si maecten tuwelic ende saten.</l>
<l>Ende benediden gode ende aten.</l>
<l>Nauonts leedden si thobias.</l>
<l>Jn die camere dar sarra was.</l>
<l>Dar nam tehand die ionghelinc.</l>
<l>Van den vissce die hi vinc.</l>
<l>Een deel der leueren die hi sciere.</l>
<l>Aldaer leide in den viere.</l>
<l>Raphael nam den viand.</l>
<l>Jnt oghe eg's4ypten hine band.</l>
<l>Jn die wostine die grod was.</l>
<l>Toter maghet sprac thobias.</l>
<l>Sarra minne laet ons sere.</l>
<l>Bidden gode onsen here.</l>
<l>Dese .iij. nachte dus sullen wi.</l>
<l>Gode ghevoeghet werden derbi.</l>
<l>Ter vierder nacht sullen wi na desen.</l>
<l>Jn ons selues uwelic wesen.</l>
<l>Want onse vorders sijn heleghe liede.</l>
<l>Het ne ware niet goet dat ghesciede.</l>
<l>Dat wi vergaderden als heidin diet.</l>
<l>Die van gode ne weten niet.</l>
<l>DAer bleuen si in hare ghebede.</l>
<l>Ende baden gode ende seiden mede.</l>
<l>Ontfarme onser dor dine ghewelt.</l>
<l>God dar hem ons gheslachte an hilt.</l>
<l>Dat wi onse ghesonde behouden.</l>
<l>Ende wi tegader verhouden.</l>
<l>Omtrent middernacht so dede niet el.</l>
<l>Die goede man raguel.</l>
<l>Dan hi een graf maken dede.</l>
<l>Te deluene in hemelichede.</l>
<l>Thobiase ende sende een ioncwijf.</l>
<l>Waerre te nemene om sijn lijf.</l>
<l>Die quam weder ende seide tehand.</l>
<l>Dat soese bede ghesont vand.</l>
<l>Ende dat si tegadre sliepen.</l>
<l>Si danctens gode dar si vp riepen.</l>
<l>Ende vulden weder saen dat graf.</l>
<l>Eer ons here den dach gaf.</l>
<l>Ene werscap maecti daer ter vre.</l>
<l>Onder maghe ende ghebure.</l>
<l>Oec besuoer hi alsowel.</l>
<l>Sinen svaselinc raguel.</l>
<l>Dat hi met hem .ij. weken ware.</l>
<l>Oec so gaf hi hem aldare.</l>
<l>Alf sijn goet hi haddene lief.</l>
<l>Dartoe maecti eenen brief.</l>
<l>Darnaer sijn wijf ende hem gheel.</l>
<l>Sijn souden sijn dat ander deel.</l>
<l>Toten inghel sprac thobias.</l>
<l>Die hi waende dat man was.</l>
<l>Azarias lieue broeder.</l>
<l>Du weets wel dat dat mijn moeder.</l>
<l>Ende mijn vader hem vererren.</l>
<l>Sere sullen om onse merren.</l>
<l>Ganc biddic di daer es ghabeel.</l>
<l>Ghef hem sinen tcharter gheel.</l>
<l>Ende ontfanc tghelt  met hem mede.</l>
<l>Sie oec dat bi dire bede.</l>
<l>Dat hi ter brulocht come hare.</l>
<l>Raphael die nam  aldare.</l>
<l>Den brief ende haelde tghelt gheel.</l>
<l>Ter brulocht quam met hem gabeel.</l>
<l>Diese ouer maeltijt vand.</l>
<l>Ende benedietse altehand.</l>
<l>Dar hilden si feeste ende brulucht.</l>
<l>Helechlike met godevrucht.</l>
<l>Alse die ionghe thobias.</l>
<l>Jn deser helegher feesten was.</l>
<l>Moesti te langher merren daer.</l>
<l>Die vader hadde omme hem  vaer.</l>
<l>Want hi mernde ouer den dach.</l>
<l>Die moeder maecte grod gheclach.</l>
<l>Ende liet ongheuoeghe trane.</l>
<l>Lieue sone sprac soe derane.</l>
<l>Du wars van onsen oghen tlicht.</l>
<l>Ende onsen  ouden palster echt.</l>
<l>Doe troste thobias die vrouwe.</l>
<l>Raguel die goede ghetrouwe.</l>
<l>Gaf thobias half sijn goet.</l>
<l>Metter dochter metter spoet.</l>
<l>Ghinghen si te lande tesamen.</l>
<l>Doe si te middeweghe quamen.</l>
<l>Sprac  raphael hets best dat bliue.</l>
<l>Achter ons tgoet metter wiue.</l>
<l>Ende volghen ons metten cnapen saen.</l>
<l>Wi tve sullen voren gaen.</l>
<l>Nem van den vissce die galle.</l>
<l>Bestrijc dermede almetalle.</l>
<l>godsvrucht</l>
<l>onser</l>
<l>Dijns vader oghen hi sal ontfaen.</l>
<l>Dat zien dat hem es ontgaen.</l>
<l>Si tve streken danne.</l>
<l>Vp eenen berch so dat  anne.</l>
<l>[Thobias] [moeder] [bi] [den] [weghe.]</l>
<l>Ende sach om tkind alleweghe.</l>
<l>Sodat soet van verren versach.</l>
<l>Ten vader liep soe dar hi lach.</l>
<l>Ende seide minne nu comt dijn kint.</l>
<l>Die hond oec die niet eentwint.</l>
<l>Van hem ne sciet in der vard.</l>
<l>Quam voren ende wichte den stard.</l>
<l>Alsof hi bode ware ghesent.</l>
<l>Doe stont hi vp die dar was blent.</l>
<l>Ten sone hi hem leedden dede.</l>
<l>Ende custene vroilike mede.</l>
<l>Van ioien dat si weenden sere.</l>
<l>Ende anebeden onsen here.</l>
<l>Ende danctem alre ghenaden.</l>
<l>Doe ghincsi sitten bi staden.</l>
<l>Die galle die ghehouden was.</l>
<l>Van dien vissce nam thobias.</l>
<l>Die ionghe ende bestrekermede.</l>
<l>Sijns  vader oghen dar ter stede.</l>
<l>Cortelike rees hem dernaer.</l>
<l>Een vel van sinen oghen daer.</l>
<l>Alsoft eens eis pelle ware.</l>
<l>Dat trac of thobias dare.</l>
<l>Ontfinc tehand die sijn zien.</l>
<l>Gode loueden si alle mettien.</l>
<l>Diere waren ghelouet das.</l>
<l>Doe sprac die oude thobias.</l>
<l>God van 's4ysrahel lieue here.</l>
<l>Di so benedie ic sere.</l>
<l>Du casties mi vor desen.</l>
<l>Ende nv heuestu mi ghenesen.</l>
<l>Nv sie ic mijn kind thobias.</l>
<l>Lieve here ic danke di das.</l>
<l>Daernaer ouer .vij. daghe.</l>
<l>Quam sarra dans ghene saghe.</l>
<l>Met al hare meisniede.</l>
<l>lees sat</l>
<l>vers 15758 ontbreekt</l>
<l>Ende al tgoet met hare ende die liede.</l>
<l>Die waren oec thobias maghe.</l>
<l>Ende die ghebure dats ware tale.</l>
<l>Quamen ende varen  met hem vro.</l>
<l>Ende loueden met hem gode also.</l>
<l>Thobias tellede sinen vader.</l>
<l>Alle die houesceit algader.</l>
<l>Als hem ghedaen alleweghe.</l>
<l>Hadde dinghel in ghenen weghe.</l>
<l>Dien hi nochtoe hilt ouer man.</l>
<l>Mettien namene die vader dan.</l>
<l>Over side ende seide sone.</l>
<l>Ende danctem omme tgone.</l>
<l>Oec siedi  lieue vrient azarias.</l>
<l>Jn houessceden bidden wi das.</l>
<l>Dattu wilt nemen in goeden moede.</l>
<l>De helt gheel van desen goede.</l>
<l>Dat in desen weghe es brocht.</l>
<l>Dus hebben si den inghel ghesocht.</l>
<l>RAphael sprac hemelike.</l>
<l>Benedie so  gode van hemelrike.</l>
<l>Vor alle die lijf hebben ontfaen.</l>
<l>Beliet sijns dats wel ghedaen.</l>
<l>Want hi ghedaen heuet met ons mede.</l>
<l>Sine grote ontfarmechede.</l>
<l>Dat men dect des conincs raet.</l>
<l>Ende sinen sin dat nes niet quaet.</l>
<l>Ende dat men gods werke openbare.</l>
<l>Ende predike dats eerlike  mare.</l>
<l>Jnne wille nemmermeer te desen male.</l>
<l>Bedecken verholne tale.</l>
<l>Bedinghe di es arde goet.</l>
<l>Jn vastene alsmen almoesene doet.</l>
<l>Als du wars in dine ghebede.</l>
<l>Ende du liets dijn eten mede.</l>
<l>Ende du deckets die dode  bi daghe.</l>
<l>Ende nachts dolues dans ghene saghe.</l>
<l>So wasic danne darof bode.</l>
<l>Die dine bede droech vor gode.</l>
<l>Ende want du gode bequaems in desen.</l>
<l>So moestu gheproft wesen.</l>
<l>lees waren</l>
<l>lees seidi</l>
<l>Benedie so, lees Benediet</l>
<l>Nv sende mi god dat hi woude.</l>
<l>Dat ic di ghenesen soude.</l>
<l>Ende veriaghen den helscen ca's4ytijf.</l>
<l>Van sarram die es dijns soens wijf.</l>
<l>Jc bem gods inghel raphael.</l>
<l>Ende van den .vii. merc wel.</l>
<l>Die altoes vor gode staen.</l>
<l>Alsi dit horden alsosaen.</l>
<l>Worden si beuende ende veruard.</l>
<l>Ende viellen thasijn  nederward.</l>
<l>Die inghel sprac met v si vrede.</l>
<l>Ne sijt oec niet in vare mede.</l>
<l>Als ic was met  dochte v dat.</l>
<l>Dat ic niet  v dranc ende at.</l>
<l>Mar minen dranc ende mine spise.</l>
<l>Ne siet gheen man in ghere wise.</l>
<l>Nv eist tijt dat ic kere weder.</l>
<l>Te hem die mi sende hareneder.</l>
<l>Mettien ne saghen sine nemmee.</l>
<l>Dar laghen si neder die tvee.</l>
<l>Ende benediden gode onsen here.</l>
<l>Ende dancten hem sire miracle sere.</l>
<l>Thobias doude daer  stond.</l>
<l>Scod vp ende ondede die mond.</l>
<l>Ende seide here van hemelrike.</l>
<l>Du best goet mi  ende ewelike.</l>
<l>Du ghesels ende behouds mede.</l>
<l>Du gheues na rouwe vroihede.</l>
<l>Niemen mach diere hand ontvlien.</l>
<l>Mettien trost hi vord mettien.</l>
<l>Al tgheuanghene volc tesamen.</l>
<l>Dat si bi hem exemple namen.</l>
<l>Ende die stad van iherusalem.</l>
<l>Die nochtoe stoet dat soe na hem.</l>
<l>Exemple name ende hare bekere.</l>
<l>An gode onsen rechten here.</l>
<l>Ende dat soe soude sijn gherecht.</l>
<l>Ende an gode ghelouen echt.</l>
<l>So soude god vp die stede.</l>
<l>Keren sine ontfarmechede.</l>
<l>Oec so vindmen meer van hem.</l>
<l>lees thanscijn</l>
<l>hier ontbreekt v</l>
<l>lees met</l>
<l>hier ontbreekt ter</l>
<l>goet mi, lees groet nu</l>
<l>Dat hi van iherusalem.</l>
<l>Profitizerde aldaer ter steden.</l>
<l>Ende seiden di sullen anebeden.</l>
<l>Alle die lande die men mach nomen.</l>
<l>Volc van verren sal tote di comen.</l>
<l>Ende bringhen ghifte ende anebeden.</l>
<l>Gode aldaer in der steden.</l>
<l>Dats kerstin volc verre ende wide.</l>
<l>Noch die stede besoect te stride.</l>
<l>Ende vele meer vorseidi mede.</l>
<l>Dan ic dichte hier ter stede.</l>
<l>Dat ghesciet es ende ghescien sal.</l>
<l>Noch eer die werelt endet al.</l>
<l>Hi was oud .lvi. iaer.</l>
<l>Doe hi blent was weet vorwaer.</l>
<l>Ende doe hi weder ontfinc sijn sien.</l>
<l>Was hi oud .lx. iaer in dien.</l>
<l>Die geeste scriuet darnaer.</l>
<l>Lefdi .lii. iaer.</l>
<l>Dus haddi .xii. iaer ende .c.</l>
<l>Eer hi starf sowiensoes  wondert.</l>
<l>Mar die glose heuet in.</l>
<l>Dat hi  .x. iaer leuede min.</l>
<l>Dan ons d's4ystorie seghet.</l>
<l>Niet datter iet dan waer in leghet.</l>
<l>No in glose no in geeste.</l>
<l>Mar om bediedenesse als ict vereeste.</l>
<l>Doeterof die glose .x. iaer.</l>
<l>Die hi nochtan leuede dats waer.</l>
<l>OEch leesmen dat thobias sach.</l>
<l>Eerdat quam sijn sterfdach.</l>
<l>Sijns soens thobias kinder datter  waer.</l>
<l>Ende oec hare kinder dernaer.</l>
<l>Alst began naken sinen ende.</l>
<l>Riep hi sijn kint te hem ghenende.</l>
<l>Die doe hadde .vii. sonen.</l>
<l>Ende hi sprac aldus an den gonen.</l>
<l>Het sal wesen harde saen.</l>
<l>Dat niniue sal vergaen.</l>
<l>Die sonden ende die grote scende.</l>
<l>Dierein es die soect den ende.</l>
<l>lees dat es</l>
<l>lees ghehende</l>
<l>[Dus] [moet] [emmer] [tegaen.]</l>
<l>[Sonder] [enech] [wederstaen.]</l>
<l>Ende tvord  dat god heuet vorsproken.</l>
<l>Dat ne mach niet sijn tebroken.</l>
<l>Bi sinen prophete ionas.</l>
<l>Het sal ghescien sijt seker das.</l>
<l>Ende ons broeder weet dat wel.</l>
<l>Die vten lande van 's4ysrahel.</l>
<l>Ghespart sijn sullen wedercomen.</l>
<l>Dit vorseidi van hem somen.</l>
<l>Die van iacobs gheslachte waren.</l>
<l>Niet van den 's4ysrahelsce scaren.</l>
<l>Die de coninc salmanasar vinc.</l>
<l>Want van dien lettel een ontghinc.</l>
<l>No met luste no met crachte.</l>
<l>Mar hi seide van iudas gheslachte.</l>
<l>Van beniamins ende van leui.</l>
<l>Die men hiernaer vinc bedi.</l>
<l>Dar si sider te lande quamen.</l>
<l>Ende vervulleden tland tesamen.</l>
<l>Oec vorseidi met eeren.</l>
<l>Dat viellen van der kerken ons heren.</l>
<l>Die destruxie ende brand.</l>
<l>Ende hoe mense met ghewilleger hand.</l>
<l>Eerlike soude maken  weder.</l>
<l>Al ware soe gheuellet neder.</l>
<l>DAernaer vermaendi hem van dien.</l>
<l>Dat si gode souden ontsien.</l>
<l>Ende hiet hem dat si al haer leuen.</l>
<l>Gherne aelmoesene souden gheuen.</l>
<l>Ende hi hiet hem ende bat.</l>
<l>Dat si haren kinden dat.</l>
<l>Wisen souden ende leeren.</l>
<l>Dat si hem deran souden keren.</l>
<l>Darna ghebod hi hem mee.</l>
<l>Ne bliuet niet in niniue.</l>
<l>Mar als ghi mi ebt brocht ter erde.</l>
<l>Doe uwer moeder eere ende werde.</l>
<l>Ende alsoe dod es lechse dan.</l>
<l>Bi mi int graf ic bem haer man.</l>
<l>Ende dan gaet vd deser stede.</l>
<l>Jn een ander landscap mede.</l>
<l>de verzen 15918 en 15919 ontbreken</l>
<l>[Nv] [ne] [verghet] [niet] [mire] [tale.]</l>
<l>[Dies] [biddic] [di.] [so] [doestu] [wale.]</l>
<l>Na dese word die hi ghebod.</l>
<l>Bleef die goede thobias doet.</l>
<l>Ende men brochtene ter erde.</l>
<l>Met eeren ende met groter werde.</l>
<l>Darna so ende har lijf.</l>
<l>Anna sijn ghetrouwe wijf.</l>
<l>Ende soe was bi hem begrauen.</l>
<l>Eerlike met groter hauen.</l>
<l>Ende die ionghe thobias.</l>
<l>Alsoals em  gheheten was.</l>
<l>Rumde die stad van niniue.</l>
<l>Ende ne wilder wonen nemme.</l>
<l>Omdat hem sijn vader hiet.</l>
<l>Ne wildijt achterlaten niet.</l>
<l>Sijn wijf. neuen. ende kinder.</l>
<l>Rumdent alle met hem ghinder.</l>
<l>Ende voer weder wonen daer.</l>
<l>Dar sijn suegher woent ende sijn suaer.</l>
<l>Dat was raguel ende anne.</l>
<l>Die hi leuende vant nochtanne.</l>
<l>Jn duegheden ende in goeder ouden.</l>
<l>Hadden si haer lijf ghehouden.</l>
<l>Sire comsten waren si vro.</l>
<l>Die besorghedi also.</l>
<l>Ende eerde al haer leuen lanc.</l>
<l>Dat hijs noch van gode heuet danc.</l>
<l>Ouer haren ende so was hi oec.</l>
<l>Sodat hi hare oghen loec.</l>
<l>Alst die costume was ende zede.</l>
<l>Dat elc vrient den andren dede.</l>
<l>Oec so brochtise ter erde.</l>
<l>Met eeren ende met groter werde.</l>
<l>Ende maket  dat wijf ende manne.</l>
<l>Dat .v. vrouwen heten anne.</l>
<l>Samuels moeder als ghi horen.</l>
<l>Jn die geeste moghet hiervoren.</l>
<l>Ende des oudes thobias wijf.</l>
<l>Die met hem ledde haer lijf.</l>
<l>Ende des ionx thobias suegher.</l>
<l>Raguels wijf als hier ter stede.</l>
<l>de verzen 15969 en 15961 ontbreken</l>
<l>mem, waarin eerste m geexpungeerd, lees hem</l>
<l>lees merket</l>
<l>Van hare ghescreuen staet.</l>
<l>Marien moeder die toeverlaet.</l>
<l>Es der armer sondaren.</l>
<l>Die hiet oec anna tewaren.</l>
<l>Dat was die saleghe heleghe anne.</l>
<l>So soghede den trost alre manne.</l>
<l>Ende anna die profetesse.</l>
<l>Die vorseide die ware lesse.</l>
<l>Van ihesuse daer s's4ymoen.</l>
<l>Blidelike moeste ondoen.</l>
<l>Sine arme ende dat kind ontfaen.</l>
<l>Dar sine ope an was ghestaen.</l>
<l>Dese .v. annen prijst ter cuere.</l>
<l>Jn die heleghe kerke die scrifture.</l>
<l>HJernaer alst nature was.</l>
<l>Starf die ionghe thobias.</l>
<l>Een iaer haddi min dan .c.</l>
<l>Helechlike wiensoes wondert.</l>
<l>Jn dit erderike ghewesen.</l>
<l>Sine maghe alswijt lesen.</l>
<l>Doluene ende brochtene ter erde.</l>
<l>Alst rech was na sire werde.</l>
<l>Ende wat oec so hem bestoet.</l>
<l>Bleef ghelouech ende goet.</l>
<l>Ende hilt hem an ons heren wet.</l>
<l>Ende want si waren onbesmet.</l>
<l>Met gode in hemelrike.</l>
<l>Ende metten lieden in erderike.</l>
<l>Lief ende wert dus ent die geeste.</l>
<l>Nv merct ghi ionxte ende ghi meeste.</l>
<l>Die goede die sijn onuergheten.</l>
<l>Vele warre wildijt weten.</l>
<l>Liede met thobiase gheuaen.</l>
<l>Die riker waren sonder waen.</l>
<l>Starker. sconre. bet gheboren.</l>
<l>Dar wi niet of bescreuen horen.</l>
<l>Mar die dueghet die thobias dede.</l>
<l>Ende sine grote verduldechede.</l>
<l>Dar hem af sident quam eere.</l>
<l>Ne verghet men nemmermere.</l>
<l>[Hets] [recht.] [god] [hadse] [vercoren.]</l>
<l>[Als] [ghi] [hiervoren] [moghet] [horen.]</l>
<l>Sine aelmoesene die hi gaf.</l>
<l>de verzen 16042 en 16043 ontbreken</l>
<l>Ne laet niet sijn ghescrepen  af.</l>
<l>Sine name ende sine daet.</l>
<l>Als langhe als die werelt staet.</l>
<l>Vor gode mede wildijt weten.</l>
<l>Werd hi nemmermeer vergheten.</l>
<l>Hebt vor oghen die mans leuen.</l>
<l>Leerd na hem dor gode gheuen.</l>
<l>Leerd na hem verduldechede.</l>
<l>Gheloue ende ander dueghet mede.</l>
<l>So moghedi met hem leuen.</l>
<l>Bedi es dit van hem ghescreuen.</l>
<l>Dat men merken sal ende leeren.</l>
<l>Wat duegheden wat groter eeren.</l>
<l>Dat comt van diene gode.</l>
<l>Ende te houdene sine ghebode.</l>
<l>Hier merkic  an der geesten ende.</l>
<l>Alsoalsic die wareit kende.</l>
<l>So starf die ionghe thobias.</l>
<l>Tien tiden dat iosias.</l>
<l>Coninc was van iherusalem.</l>
<l>Ende die ioden onder hem.</l>
<l>Dus moghedi merken ende horen.</l>
<l>Dattet was dan eer verloren.</l>
<l>Die pord ende dat juedsce rike.</l>
<l>Hord vord hiernaer cortelike.</l>
<l>Oet metten lieden verghinc.</l>
<l>Die nabugodonosor die coninc.</l>
<l>Jnt land van judea liet.</l>
<l>Dat ghevanghene arme diet.</l>
<l>Die winnen souden coren ende wijn.</l>
<l>Die sine ghebode onderdanech  sijn.</l>
<l>Dar here of ghemaket was.</l>
<l>Ende mede hiet godolias.</l>
<l>Hoe die quade bleuen verdoruen.</l>
<l>Ende die goede dat verworuen.</l>
<l>Dat hare name es verheuen.</l>
<l>Ende hare dueghet es ghescreuen.</l>
<l>Alsoalse ghescieden die saken.</l>
<l>Salic .v. vraie rime maken.</l>
<l>Godolias die was here.</l>
<l>Ghemaect alsic seide ere.</l>
<l>Van den armen verre ende na.</l>
<l>lees ghescreuen</l>
<l>lees makic</l>
<l>Die bleuen int land van iuda.</l>
<l>Al tfolc dat ontslopen was.</l>
<l>Quam mede onder godolias.</l>
<l>Ende oec mede alsowel.</l>
<l>Van den .x. gheslachten van 's4ysrahel.</l>
<l>Die haetten die samaritane.</l>
<l>Traken hem mede derane.</l>
<l>Godolias sprac doet wel.</l>
<l>Dient nabugodonosor sonder fel.</l>
<l>V. salre al goet al  ghescien.</l>
<l>Ende ic sal te uwen saken sien.</l>
<l>Doe wasser een hiet 's4ysmahel.</l>
<l>Der coninghe maech ende was fel.</l>
<l>Hi hads nijt dat godolias.</l>
<l>Here des lands ghemaect was.</l>
<l>Want hem dochte wel van desen.</l>
<l>Dat hijs naerre soude wesen.</l>
<l>Ende sloech godoliase dod.</l>
<l>Doe hadde al tfolc vrese grod.</l>
<l>Dat die caldeusce  souden wreken.</l>
<l>Godoliase dar wi af spreken.</l>
<l>Ende willen in eg's4ypten vlien.</l>
<l>Te ieremien quamen si mettien.</l>
<l>Ende seiden bid dor ons gode.</l>
<l>Wat doen wi best bi sinen ghebode.</l>
<l>Doe riep hi tesamene die liede.</l>
<l>Ende seide wat onse here riede.</l>
<l>Eist dat ghi in dit land bliuet.</l>
<l>Jc bem die v niet ne verdriuet.</l>
<l>Want mi es van der plaghe ghesocht.</l>
<l>Die ic vp v hebbe brocht.</l>
<l>Ne ontsiet no min no mere.</l>
<l>Van bab's4ylonien dien here.</l>
<l>Jc bem met v sijt onuervard.</l>
<l>Eist dat ghi in eg's4ypten vard.</l>
<l>Dat suerd dat ghi sere ontsiet.</l>
<l>Ne sal v daer laten niet.</l>
<l>SJ seiden du heues gheloghen.</l>
<l>Du ne quaems niet van gode den oghen.</l>
<l>Mar baruch riet di ouereen.</l>
<l>Hi wille ons leueren den caldeen.</l>
<l>Dus voeren si in eg's4ypten alle.</l>
<l>Met haren goede tharen ongheualle.</l>
<l>lees af</l>
<l>Ende voerden in haren partien.</l>
<l>Baruch met hem ende ieremien.</l>
<l>Dus lach dat land  langhe tijt.</l>
<l>Al verwoest al om den strijt.</l>
<l>Alst ieremias seide tevoren.</l>
<l>Die coninc die tland dede storen.</l>
<l>Ne brochter ghenre  winres el.</l>
<l>Alst int land van 's4ysrahel.</l>
<l>Die coninc dede van assiria.</l>
<l>Dus woende dat volc van iuda.</l>
<l>Onder die eg's4ypten partien.</l>
<l>Doe sprac god te ieremien.</l>
<l>Seg dat nabugodonosor mijn cnecht.</l>
<l>Sal comen in eg's4ypten echt.</l>
<l>Tland te sire hand beweruen.</l>
<l>Ende ghi iueden sult bederuen.</l>
<l>Metten volke als caitiue.</l>
<l>Oec plaghen der jueden wiue.</l>
<l>Dan  si hem hilden an afgode.</l>
<l>Als danne bi gods ghebode.</l>
<l>Jeremias scalt om tquaet.</l>
<l>Seiden si het ware der manne raet.</l>
<l>Ende als hi danne scalt die man.</l>
<l>Seiden si als wi ons hieran.</l>
<l>Hilden in ons land ghemeenlike.</l>
<l>Waren wi weldech ende rike.</l>
<l>Sijnt wiereof  si  sijn ghekert.</l>
<l>So sijn wi alle onteerd.</l>
<l>Doe seidi hem allen tesamen.</l>
<l>God suerd bi sire groter namen.</l>
<l>Dat al den iueden si becant.</l>
<l>Die wonen in eg's4ypteland.</l>
<l>Van ongre ende van suerde bliuen vererd.</l>
<l>Totedat si alle sijn verterd.</l>
<l>Tfolc ward erre alghemene.</l>
<l>Ende worpen dod onder die stene.</l>
<l>Den heleghen ieremias.</l>
<l>Die in der moeder helech was.</l>
<l>Die eg's4yptiene daden hem here.</l>
<l>Si groeuen den groten here.</l>
<l>Bi haren coninghen want hi dede.</l>
<l>Hem grod goet bi sire bede.</l>
<l>lees ghene</l>
<l>lees dat (red.)</l>
<l>si is overtollig</l>
<l>Want hi metter bede sine.</l>
<l>Verdreef de beesten met venine.</l>
<l>Asspisse ende cokedrille.</l>
<l>Noch leesmen dat vor  sinen wille.</l>
<l>Van dien puluere van der stede.</l>
<l>Venijnde wonden ghenesen mede.</l>
<l>Ep's4yphanius scriuet also.</l>
<l>Dat alexander macedo.</l>
<l>Tes propheten graue quam.</l>
<l>Ende als hi die miracle vernam.</l>
<l>Verhief hi den prophete mede.</l>
<l>Ende voerdene in sine stede.</l>
<l>Te alexandre  ende dalfene daer.</l>
<l>Met groter eeren weet vorwaer.</l>
<l>Sidemervord dor sinen wille.</l>
<l>Vloen danen serpente ende cokedrille.</l>
<l>Die men niet eer conde verdriuen.</l>
<l>Dese ieremias dar wi af scriuen.</l>
<l>Seide van eg's4ypten hem allen.</l>
<l>Dat hare afgode souden vallen.</l>
<l>Als die maghet hadde tkint.</l>
<l>Dese. jeremias dese sint.</l>
<l>Doe hi wiste dat men soude.</l>
<l>Den tempel breken ende god woude.</l>
<l>Nam hi die arke met al den haren.</l>
<l>Die mo's4yses maecte tewaren.</l>
<l>Ende deedse sinken teere stede.</l>
<l>Jn eenen steen bi sire bede.</l>
<l>Die steen es buter lieder conde.</l>
<l>Oec sprac hi met sinen monde.</l>
<l>Dat men noch met groter eeren.</l>
<l>Anbeden sal thoud ons heren.</l>
<l>NA die dod van ieremien.</l>
<l>Voer nabugodonosor in surien.</l>
<l>Ende wan tland entie moabiten.</l>
<l>Verwan hi entie amoniten.</l>
<l>Sodat hi in eg's4ypten quam.</l>
<l>Ende verwant al als ict vernam.</l>
<l>Ende sloech den coninc diereinne was.</l>
<l>Ende maecte eenen andren als ict las.</l>
<l>Die iueden die daer waenden ontgaen.</l>
<l>Heuet hi oec alle gheuaen.</l>
<l>Jn babilonien dat hise leide.</l>
<l>lees dor</l>
<l>lees alexandrie</l>
<l>Alse ieremias vorseide.</l>
<l>Nv es al juedsce volc gheuaen.</l>
<l>Ende in bab's4ylonien ghedaen.</l>
<l>Des moeten wi der goeder ghewaghen.</l>
<l>Die daer int prisoen laghen.</l>
<l>Die prophete ezechiel.</l>
<l>Was daer in tland dat weet men wel.</l>
<l>Ende troste sere di gheuane.</l>
<l>Jn die gheloue vord te stane.</l>
<l>Hi profiterde ende vorseide.</l>
<l>Dat cruce entat dopsel mede.</l>
<l>Ende de verrisenesse van ons allen.</l>
<l>Die ten ionxten sal ghevallen.</l>
<l>Ende oec vorseidi die plaghen noch.</l>
<l>Bede van gog ende van magoch.</l>
<l>Dat  tfolc dat in haren daghen.</l>
<l>Kerstineit sal sere plaghen.</l>
<l>Doch sal mense alle slaen dod.</l>
<l>Ende oec so scalt hi ende verbod.</l>
<l>Te anbedene die afgode.</l>
<l>Ende si lieten gods ghebode.</l>
<l>Van gads gheslachte  ende van dan.</l>
<l>So scalt hi alremeest die man.</l>
<l>Omdat si niet ne hilden de wet.</l>
<l>Ende si dan diese hilden bet.</l>
<l>Dan si sloeghen ende staken.</l>
<l>Ende vorseiden in waren saken.</l>
<l>Dat haer negheen nemmermere.</l>
<l>Weder te sine lande kere.</l>
<l>Hieromme worden si vp hem erre.</l>
<l>Ende sleptene met parden verre.</l>
<l>Dor de stene sodat si braken.</l>
<l>Hem sijn houet in waren saken.</l>
<l>Ende darna groeuen si hem.</l>
<l>Dar noes sone selue lach sem.</l>
<l>Ezechiele gheviel me.</l>
<l>Dat volc quam eens daghes van calde.</l>
<l>Hem te slane ende sijn volc mede.</l>
<l>Daer dedi met sire bede.</l>
<l>Cobar die riuiere staen.</l>
<l>Hi ente sine ghinghen ouer saen.</l>
<l>Ende wie  hem volgheden om beduanc.</l>
<l>Leesmen dat aldaer verdranc.</l>
<l>lees dats (red.)</l>
<l>DJe prophete daniel.</l>
<l>Was ghevanghen alsewel.</l>
<l>Als men hiertevoren las.</l>
<l>Met sinen gheselle  ananias.</l>
<l>Azarias ende misael.</l>
<l>Omdat si gode ende niemen el.</l>
<l>Dienden in alre manieren.</l>
<l>Gaf ons here desen vieren.</l>
<l>Vroescap gratie ende sin.</l>
<l>Sodats alle die vroede min.</l>
<l>Hadden onder hem ghemene.</l>
<l>Dan dese .iiij. kinder allene.</l>
<l>Daniele gaf hijs tevoren.</l>
<l>Drome te diedene als wijt horen.</l>
<l>Sodat nabugodonosor sach.</l>
<l>Eenen drom aldaer hi lach.</l>
<l>Ende hi vergaets clene ende grod.</l>
<l>Mettien hi sine vroede ombod.</l>
<l>Ende seide mi dromde eenen drom.</l>
<l>Nv merct ende nemt gom.</l>
<l>Wie mi den drom segghen sal.</l>
<l>Want ic hebs vergheten al.</l>
<l>Si seiden here segt wat ghi saghet.</l>
<l>Els seghet niemen dat ghi vraghet.</l>
<l>DJe coninc sprac segt mi ghi liede.</l>
<l>Den drom ende wat bediede.</l>
<l>Of ghi laet lijf ende goet.</l>
<l>Si seiden hi ne leuet diet doet.</l>
<l>Die coninc hiet met grammen moede.</l>
<l>Dat men versloeghe alle die vroede.</l>
<l>Te bab's4ylonien van der stede.</l>
<l>Daniel ende sine mede.</l>
<l>Sochtmen oec om teuerslane.</l>
<l>Mar hi ghinc ten coninc ane.</l>
<l>Ende bat curte verste daeraf.</l>
<l>Sodatse hem die coninc gaf.</l>
<l>Thuvs ward so kerde hie.</l>
<l>Ende nam  sire ghesellen drie.</l>
<l>Ende baden gode om desen drom.</l>
<l>God nam hars alsulken gom.</l>
<l>Dat hi hem nachts verstanden dede.</l>
<l>Den drom entat bedieden mede.</l>
<l>lees ghesellen</l>
<l>Ten coninc kerdi mettien.</l>
<l>Ende seide wat hi hadde ghesien.</l>
<l>Ndv  penses seiti wie souden.</l>
<l>Na di dit rike ter werelt houden.</l>
<l>Ende god die vertoghet di saen.</l>
<l>Du saghes vor di een beelde staen.</l>
<l>Dat houet ende hande waren guldijn.</l>
<l>Burst ende arme seluerijn.</l>
<l>Van copre buvc ende dien.</l>
<l>Van 's4ysere been beneden den knien.</l>
<l>Die voete som erde som 's4yserijn.</l>
<l>So saghestu in den drome dijn.</l>
<l>Van eenen berghe eenen steen.</l>
<l>Ghehouwen sonder hand negheen.</l>
<l>Ende sloech gond beelde an den voet.</l>
<l>Dat veel te sticken aldaer stoet.</l>
<l>Also cleene alsmen vint.</l>
<l>Dat stof dat waiet vor den wint.</l>
<l>Die steen wies teenen berghe tehand.</l>
<l>Ende vervullede al dit land.</l>
<l>Nv hore de bediedenesse grod.</l>
<l>Du best thouet guldin rod.</l>
<l>Metten ghenen die comen van di.</l>
<l>Darna so comt ghelouets mi.</l>
<l>Een rike dat sal argher sijn.</l>
<l>Dat ment  die buuc seluerijn.</l>
<l>Dat waren die percen entie meden.</l>
<l>Die vp babilonien streden.</l>
<l>Ende trike wonnen van calde.</l>
<l>Dat meenen die arme tve.</l>
<l>DArna comt een coprijn rike.</l>
<l>Ende duinghet al tland ghemeenlike.</l>
<l>Dit verstaen wi vor niet anders.</l>
<l>Dat  die name alexanders.</l>
<l>Omdat coper clinket clare.</l>
<l>Also hordemen die niemare.</l>
<l>Van alexandre verre ende wide.</l>
<l>Van sinen sonderlinghe stride.</l>
<l>Dat vierde rike 's4yserijn.</l>
<l>Dat sal alrestercts sijn.</l>
<l>Dat bediet dat romsce rike.</l>
<l>Dat was dat stercste sekerlike.</l>
<l>lees Dv</l>
<l>lees dan (red.)</l>
<l>Daniel sprac omdattu saghes.</l>
<l>Som 's4yserin som erdin dar du laghes.</l>
<l>Van den beelde de voete wesen.</l>
<l>So merc harde wel in desen.</l>
<l>Ghelijcdat die tve niet ne minghen.</l>
<l>Dies ghelijc in waren dinghen.</l>
<l>Sal strijt wesen in dijn rike.</l>
<l>Ende som sterc sijn crachtelike.</l>
<l>Ende som ghelijc des  aerden cranc.</l>
<l>Darna sal god eerietlanc.</l>
<l>Een rike vpwecken dat breken sal.</l>
<l>Ende vellen dese riken al.</l>
<l>Ende dat sal ewelike staen.</l>
<l>Dus ontbant daniel den drom saen.</l>
<l>Mar wi verstanden van den stene.</l>
<l>Die altoes sonder hand neghene.</l>
<l>Vten berghe was ghehouwen.</l>
<l>Dat heet den sone onser vrouwen.</l>
<l>Jhesus bediet die sonder man.</l>
<l>Vleesch an sire moeder ghewan.</l>
<l>Die steen ward een berch sekerlike.</l>
<l>Ende vervulde al erderike.</l>
<l>Dus heuet ihesus ende hebben sal.</l>
<l>Onder hem die werelt al.</l>
<l>DOe daniel bediede dat.</l>
<l>Viel die coninc neder dar ter stad.</l>
<l>Neder ende anebede daer.</l>
<l>Ende seide sekerlike vorwaer.</l>
<l>.v. god es alre gode god.</l>
<l>Dar gaf hi daniele ghebod.</l>
<l>Ouer al tland ende ouer die vroede.</l>
<l>Oec ghewan hi bi sinen ghemoede.</l>
<l>Daniel dat sine ghesellen.</l>
<l>Die drie dar wi na af tellen.</l>
<l>Buten hilden die herscappie.</l>
<l>Ende hi in die stede vrie.</l>
<l>Soude houden recht ende wet.</l>
<l>Alst dar int land was gheset.</l>
<l>DAerna nabugodonosor.</l>
<l>Die ghevelt hadde meneghen tor.</l>
<l>Maecte een beelde guldin rod.</l>
<l>.lx. cubitus lanc dat was grod.</l>
<l>Ende dicke .vi. cubitus.</l>
<l>lees der</l>
<l>Dar onbod hi wi lesent dus.</l>
<l>Alle sine princhen daer ter stede.</l>
<l>Omdat men  ghent anebede.</l>
<l>Die des niet ne wilde louen.</l>
<l>Men souden werpen in een houen.</l>
<l>Dit dede al tfolc als wi tellen.</l>
<l>Sonder daniels ghesellen.</l>
<l>Doe maectemen eenen ouen eet.</l>
<l>Ende warpse derin al ghecleet.</l>
<l>Ende ghebonden. mar de brand.</l>
<l>Verbernede dat volc tehand.</l>
<l>Diese worpen in dat vier.</l>
<l>.xlix. cubitus lesen wi hier.</l>
<l>Vloch de vlamme den ouen omme.</l>
<l>Ende verbernde teere somme.</l>
<l>Die soe hare vant so naer.</l>
<l>Dinghel quam met hem daer.</l>
<l>Die tfier verdreef ende eenen wint.</l>
<l>Soete darin heuet ghesint.</l>
<l>Si loefden gode sonder we.</l>
<l>Ende maecten benedicite.</l>
<l>Die coninc hads rouwe grod.</l>
<l>Metter haest dat hi vpscod.</l>
<l>Ende seide ia ne warre drie.</l>
<l>Jnt vier gheworpen hier vor mie.</l>
<l>Ende ic siere viere in den viere.</l>
<l>Ende die vierde heuet die maniere.</l>
<l>Des gods sone ente ghedane.</l>
<l>Wanen quaemt eenen heidinen ane.</l>
<l>Dat hi den gods sone noemen soude.</l>
<l>Eer hi mensce werden woude.</l>
<l>Dits een word dat sonder baraet.</l>
<l>Recht ieghen de jueden gaet.</l>
<l>Die coninc riepse ende si quamen.</l>
<l>Wonder hadden si alletesamen.</l>
<l>Dar hare lijf ende cleet.</l>
<l>Van den viere niet ne weet.</l>
<l>Die coninc sprac dat god ne ware.</l>
<l>Anders negheen dan die hare.</l>
<l>Diese verlost hadde dane.</l>
<l>Doe leidi een ghebod derane.</l>
<l>Wie haren god lachter sprake.</l>
<l>Hi ende alle sine sake.</l>
<l>Die souden verdoruen wesen.</l>
<l>Weder gaf hi hem na desen.</l>
<l>Hare herscappie in dien lande.</l>
<l>Die si eerst hadden in hande.</l>
<l>Nabugodonosor die sach.</l>
<l>Hiernaer dar hi in slape lach.</l>
<l>Eenen drom dien siere liede.</l>
<l>Oec niemen ne bediede.</l>
<l>Daniele dedi onbieden.</l>
<l>En sprac dus vor sine lieden.</l>
<l>Jc sach sprac hi in minen drom.</l>
<l>Ten hemele hoech staen eenen bom.</l>
<l>Die bedect hadde al de lande.</l>
<l>Daran was spise menegherande.</l>
<l>Jn den telghen saten voghele.</l>
<l>Alle die vlieghen met vloghele.</l>
<l>Daeronder beesten van alre wise.</l>
<l>Ende al dat leuet dat nameran spise.</l>
<l>Doe quam van den hemele ghereide.</l>
<l>Die heleghe wakre ende seide.</l>
<l>Houwet dien bom telch ende vrucht.</l>
<l>Beesten voghele nemen die vlucht.</l>
<l>Ende loeppen haerre verde.</l>
<l>Sijn saet laet bliuen in der erde.</l>
<l>Sijn deel sal wesen metten dieren.</l>
<l>Jn garse na harre manieren.</l>
<l>Sijn herte kere van menscelichede.</l>
<l>Ende beestenherten gafmen hem mede.</l>
<l>Vp hem moesten verkeren mede.</l>
<l>.vii. tide dit es die bede.</l>
<l>Van den heleghen ende vdghegheuen.</l>
<l>Van den wakers die altoes leuen.</l>
<l>Totiendat die leuende kinnen.</l>
<l>Dat die hoghe ter werelt binnen.</l>
<l>Here es ende gheweldelike.</l>
<l>Heuet der liede conincrike.</l>
<l>Ende dien hi wille gheuet hi tland.</l>
<l>Doe daniel ward becand.</l>
<l>De drom bedroeuede sere sijn raet.</l>
<l>Want hi meende den coninc quaet.</l>
<l>de  bom sprac hi bedietstu here.</l>
<l>Want du best moghende harde sere.</l>
<l>Ende dine mact gaet harde wide.</l>
<l>Ende dattu hores dar tien tide.</l>
<l>Des hoghes sententie ouer di gaen.</l>
<l>Die altoes waket sonder waen.</l>
<l>Die dinc sal aldus bedieden.</l>
<l>Men sal di werpen vten lieden.</l>
<l>Ende du sult metten beesten wandren.</l>
<l>Ende gers eten ghelijc den andren.</l>
<l>Onthierdat .vii. tiden daer.</l>
<l>Vp di verkeren dats waer .vii. iaer.</l>
<l>Ende du bekennes dat god es dan.</l>
<l>Here bouen alle man.</l>
<l>Dijn saet sal in der erden bliuen.</l>
<l>Dat es al. salmen di verdriuen.</l>
<l>Dijn rike sal dan tote di keren.</l>
<l>Doe dan dat ic di sal leren.</l>
<l>Lose met aelmoesene dine sonden al.</l>
<l>Bi auenturen god die sal.</l>
<l>Dijns ghenadech sijn weet vorwaer.</l>
<l>Daernaer ouer een iaer.</l>
<l>Ghinc die coninc in sine sale.</l>
<l>Ende sprac in houerdigher tale.</l>
<l>Es dit niet bab's4ylonie die stede.</l>
<l>Die ic in mire moghentede.</l>
<l>Ghemaect hebbe ende in mire rikeit.</l>
<l>Cume haddi dit word gheseit.</l>
<l>Ja nochtoe sprac hi als ict vernam.</l>
<l>Dat eene stemme van hemele quam.</l>
<l>Die seide dit segmen sekerlike.</l>
<l>Nabugodonosor dijn rike.</l>
<l>Dat sceet van di. du sult na desen.</l>
<l>Met haesten  .vij. tiden wesen.</l>
<l>Ontierdattu bekinnen soud.</l>
<l>Dat god der werelt heuet ghewoud.</l>
<l>Ter seluer stond ward hi versteken.</l>
<l>Ende at gers als ghi hord spreken.</l>
<l>Sodat sijn haer keerde int grise.</l>
<l>Recht  na eens ouds harens wise.</l>
<l>Sine nagle gheleken vogelsclawen.</l>
<l>Ende sijn vel ward ghecleet met grawen.</l>
<l>Oec verloes hi sine sprake.</l>
<l>Ende hem dochte in waerre sake.</l>
<l>Dat hi voren een osse ware.</l>
<l>lees beesten</l>
<l>Ende bachten in eens leewen ghebare.</l>
<l>Menech man ghincken besien.</l>
<l>Mar daniel was niet van dien.</l>
<l>Want hi was dor hem in die bede.</l>
<l>Ende dor hem onse here dede.</l>
<l>Verkeren die .vii. iaer.</l>
<l>Jn .vii. maenden dat es waer.</l>
<l>Des was hi .xl. daghe verwoet.</l>
<l>Ende ander .xl. daghe vroet.</l>
<l>Ende bat gode met tranen grod.</l>
<l>Sodat sijn oghen worden al rod.</l>
<l>Ghelijcalst rou vleesch ware.</l>
<l>Ende echt .xl. daghe dernare.</l>
<l>Viel hi in siere verwoetheden.</l>
<l>Totedat die .vii. maende leden.</l>
<l>Darnaer vulledi .vii. iaer.</l>
<l>Penitentie. harde suaer.</l>
<l>Dat hi ne at vleesch no brod.</l>
<l>No ne dranc wijn dor ghene nod.</l>
<l>Mar cruud ende lettel el.</l>
<l>At hi als hem riet daniel.</l>
<l>Jn die  .vii. waren gheset.</l>
<l>.vii. rechters in die wet.</l>
<l>Die ouer hem hilden babilone.</l>
<l>Doe hi wederquam ter crone.</l>
<l>Wildi daniele ghinder.</l>
<l>Arfname maken vor sine kinder.</l>
<l>Mar daniel ne wilde niet das.</l>
<l>Nabugodonosor als ict las.</l>
<l>Dancte gode ende bekende.</l>
<l>Sine macht ouer der werelt ende.</l>
<l>Ende ward moghender als wijt horen.</l>
<l>Dan hi oit was tevoren.</l>
<l>Nabugodonosor die grote.</l>
<l>Die starf onder die ghenote.</l>
<l>Na hem ward coninc die gone.</l>
<l>Nabugodonosor sijn sone.</l>
<l>Alsoalse sijn vader dede.</l>
<l>Hi beterde sere die stede.</l>
<l>Ende was verweinder dan die vader.</l>
<l>Hi maecte een wonder des algader.</l>
<l>Noch die werelt wondren mach.</l>
<l>Jn die stad dart menech sach.</l>
<l>Leidi stene so grod tewaren.</l>
<l>Ghelijcalst berghe waren.</l>
<l>Ende daervp so pote hi een hof.</l>
<l>Dat die mane  heuet derof.</l>
<l>Want het heet die hanghende bogard.</l>
<l>Sijn wijf haddi so ward.</l>
<l>Dat hi maecte in die stede.</l>
<l>Vor hare dese wonderlichede.</l>
<l>Want soe gheboren was van meden.</l>
<l>Dat soe doch van ghere steden.</l>
<l>Besien mochte hare land.</l>
<l>Van hem ic oec bescreuen vand.</l>
<l>Dat hi beseten hadde vorwaer.</l>
<l>Tiren noch .iii't!. iaer.</l>
<l>Ende hijs nochtan niet ne wan.</l>
<l>Doe dod was die grote man.</l>
<l>Ward sijn broeder vp dien dach.</l>
<l>Coninc hiet eiulmaradach.</l>
<l>Die ioachim ieremias.</l>
<l>Die wilen coninc der meden  was.</l>
<l>Ende sijn vader hadde gheuaen.</l>
<l>Als ghi hiervoren hebt verstaen.</l>
<l>Ende ghevaen hadde ghewesen.</l>
<l>.xxxvii. iaer als wijt lesen.</l>
<l>Jn den .xxxvii.  dach.</l>
<l>Die in laumaent ghelach.</l>
<l>Vten carkre effen dede.</l>
<l>Ende sette sinen stoec  oec mede.</l>
<l>Also hoghe  ende also scone.</l>
<l>Als menech coninc in babilone.</l>
<l>Vor hem dans ghene saghe.</l>
<l>At hi alle sine daghe.</l>
<l>Dese eere ende dit ghemac.</l>
<l>Dedi hem omdat hi brac.</l>
<l>Nabugodonosor sijn belof.</l>
<l>Als ic voren screef derof.</l>
<l>Oec leesmen dat eiulmaradach.</l>
<l>Met hem in den carker lach.</l>
<l>Want do die vader versteken was.</l>
<l>lees name</l>
<l>eiulimeradach, waarin tweede i geexpungeerd en tweede e verbeterd in a, lees euilmaradach</l>
<l>lees ieconias</l>
<l>lees iueden</l>
<l>lees .xxvii.</l>
<l>lees stoel</l>
<l>lees euilmaradach</l>
<l>Dedi grod quaet als ict las.</l>
<l>Jn den lande condichlike.</l>
<l>Mar doe die vader quam ten rike.</l>
<l>Leidi sinen sone dor das.</l>
<l>Met ioachim ieconias.</l>
<l>Ende lach derin tote des broeders dod.</l>
<l>Mar doe haddi vrese grod.</l>
<l>Dat die vader soude verrisen.</l>
<l>Die doe was in beester wisen.</l>
<l>Weder tote der mensceit quam.</l>
<l>An ioachim dat hi raet nam.</l>
<l>Die sijn gheselle was int prisoen.</l>
<l>Ende hi hiet hem also doen.</l>
<l>Dat hi den vader ontdolue saen.</l>
<l>Ende daden in .ccc. sticken slaen.</l>
<l>Ende ghauene .ccc. ghieren.</l>
<l>Hine verrese in gherre manieren.</l>
<l>Eer die vogle alle quamen.</l>
<l>Ouer eenen hop tesamen.</l>
<l>Aldus dede eiulmaradach.</l>
<l>Darna quam sijn achterste dach.</l>
<l>Ende hi liet na hem .iij. kinder.</l>
<l>Doutste die ward coninc ghinder.</l>
<l>Regusar hiet hi leesmen noch.</l>
<l>Darna ward labosardoch.</l>
<l>Coninc doe hi liet sijn leuen.</l>
<l>Sijn broeder dus eist bescreuen.</l>
<l>Ende doe verstoruen ward die gone.</l>
<l>Ward coninc sijn ionxte sone.</l>
<l>Sine name was balthasar.</l>
<l>An sine geeste werdic ghespar.</l>
<l>IN siere tijt sach daniel.</l>
<l>Die onsen here diende wel.</l>
<l>Hoettrike van assiria.</l>
<l>Vergaen soude sciere derna.</l>
<l>Want balthasar verlost al.</l>
<l>Als ic hiernaer segghen sal.</l>
<l>Darna sach hi trike van meden.</l>
<l>Comen met groter moghentheden.</l>
<l>Darna alexanders rike.</l>
<l>Die noch nie hadde sijn ghelike.</l>
<l>Ende darna dat rike van rome.</l>
<l>Dat noch ghedurt als ict gome.</l>
<l>lees euilmaradach</l>
<l>Ende hoe die keiser in die werelt ende.</l>
<l>Macht sal hebben met ghenende.</l>
<l>Ouer .x. coninghe eerlike.</l>
<l>Darna handkerts coninxrike.</l>
<l>Die van manne ende van wiue.</l>
<l>Comen sal te desen liue.</l>
<l>Ende van onhedelen lieden al.</l>
<l>Ende dartoe hoe die dieuel sal.</l>
<l>Jn sire moeder lechame comen.</l>
<l>Diene sal keren te sinen vromen.</l>
<l>Hi sal den keiser afslaen.</l>
<l>Drie coninghe van den .x. saen.</l>
<l>Van affrike ende van eth's4yopen.</l>
<l>Ende van eg's4ypten dan sullen lopen.</l>
<l>Jn sine ghenaden dandre .vij.</l>
<l>Hi sal doen bi sinen leuene.</l>
<l>Miraclen meer bi nigromantien.</l>
<l>Meer dan iemene can ghelien.</l>
<l>Ende vinden alle die scatte mede.</l>
<l>Die ligghen in verholne stede.</l>
<l>Hi sal segghen ic bem god.</l>
<l>Ende besniden hem na conde  ghebod.</l>
<l>Ende segghen dat hi xpristus es.</l>
<l>Die iueden die sullen dor des.</l>
<l>An hem comen dor dese saken.</l>
<l>Den tempel sal hi wedermaken.</l>
<l>Te iherusalem in die stede.</l>
<l>Ende setterin sijn sitten mede.</l>
<l>Hel's4yase ende enoch.</l>
<l>Die noch leuen sal hi doch.</l>
<l>Dod slaen dan sal hi tewaren.</l>
<l>Segghen ic wille te hemele varen.</l>
<l>Ende comen te monteoliuete.</l>
<l>Dar sal hi bi gods ghehete.</l>
<l>Altehanden bliuen dod.</l>
<l>Oec so sach daniel al blod.</l>
<l>Dat handkerst moghenthede.</l>
<l>Soude staen .iii't!. iaer mede.</l>
<l>HOrd hier grote wonderlichede.</l>
<l>Bab's4ylonie die stede.</l>
<l>Hadde .lx. milen ommeganc.</l>
<l>Alse elke mile was lanc.</l>
<l>lees toude</l>
<l>.viii. stadien meer no min.</l>
<l>Ende dat merct in uwen sin.</l>
<l>Dat elc stadium lanc was.</l>
<l>.c.ende.xxv. pas.</l>
<l>Stadium heet bedi.Dat</l>
<l>hercules die deghen vri.</l>
<l>Also verre eer hi stond.</l>
<l>Tenen ademe liep dat si v cont.</l>
<l>Een pas hadde te sire partien.</l>
<l>.v. voete van geometrien.</l>
<l>Dus waren eerst gheset die milen.</l>
<l>Dusdane .xl. sonder ghilen.</l>
<l>So was die mur van babilonie.</l>
<l>Ommeganc dits veste scone.</l>
<l>Ende oec .c. cubitus hoch.</l>
<l>Telt die geeste die niet ne loch.</l>
<l>Ende dicke .l. cubitus.</l>
<l>Van tichlen wi sesent  dus.</l>
<l>Met bitumen gheleit.</l>
<l>Dat altoes nemmermeer tegheit.</l>
<l>.c. porten van metale.</l>
<l>Waren deromme ghemaect wale.</l>
<l>Die maecte temiranis.</l>
<l>Merct wat  winne hiertoe is.</l>
<l>Balthasar die droech die crone.</l>
<l>Jn dit rike van babilone.</l>
<l>Beseten ward hi in der steden.</l>
<l>Van coninc darius van meden.</l>
<l>Ende van ciruse daer ic hiernaer.</l>
<l>Of tellen sal wonder ende waer.</l>
<l>Sine mochten porten ofte mure.</l>
<l>Ghewinnen met ghere auenture.</l>
<l>Ende balthasar die maecte feeste.</l>
<l>Onder alle sine meeste.</l>
<l>Als die dorloghe niet ontsach.</l>
<l>Dar dedi bringhen vp dien dach.</l>
<l>De vate die nemen dede algader.</l>
<l>Nabugodonosor. sijn oudervader.</l>
<l>Ten temple te iherusalem.</l>
<l>Hi dranc darvte ende met hem.</l>
<l>Sine wiue ende sine amien.</l>
<l>lees lesent</l>
<l>lees semiramis</l>
<l>Ende die van sire partien.</l>
<l>Ende louede sine gode seere.</l>
<l>Doe quam. een hand van onsen here.</l>
<l>Ende screef ende voer wech mettervard.</l>
<l>Balthasar ward so veruard.</l>
<l>Dat hi beuede daer hi stoet.</l>
<l>Daer ombod hi die meester vroet.</l>
<l>Ende seide die dit mach lesen.</l>
<l>Ende ontbinden wat mach wesen.</l>
<l>Jc sal hem doen harde grote eere.</l>
<l>Niemen ne laets  no min no mere.</l>
<l>Sodat daniel dar quam.</l>
<l>Ende seide de word alsise daer nam.</l>
<l>Mane.techel.phares.</l>
<l>Coninc sprac hi merke des.</l>
<l>Dat god gaf dinen oudervader.</l>
<l>Dit rike ende hijt sident algader.</l>
<l>Verloes ende metten beesten was.</l>
<l>Omdat hi niet ne kende das.</l>
<l>Du diet wistes en es niet bleuen.</l>
<l>Dune heuesti ieghen gode verheuen.</l>
<l>Ende heues sine vate ontrent.</l>
<l>Ende in onsuuer hand ghement.</l>
<l>Ende gheloues dine doue stomme gode.</l>
<l>Mar gode die in sine ghebode.</l>
<l>Dijn lijf heuet dien  louestu niet.</l>
<l>Dies es ghescreuen dat men hier siet.</l>
<l>Mane dat bediet tghetal.</l>
<l>Dijn rike es gherekent al.</l>
<l>Ende vervullet altemale.</l>
<l>Techel dats tghewichte in die scale.</l>
<l>Du soud mijn leuen dan es dijn waen.</l>
<l>Phares sal men ghesceet verstaen.</l>
<l>Dijn rike dat es versceden.</l>
<l>Ende es ghegheuen onder hem beden.</l>
<l>Die van percen ende van meden.</l>
<l>Baltasar gaf daer ter steden.</l>
<l>Daniele dat hi hem behiet.</l>
<l>Des nachts so ne bleef het niet.</l>
<l>Babilone ne bleef verloren.</l>
<l>Bi sulker dinc als wijt horen.</l>
<l>Want dor den mur liep die effrate.</l>
<l>lees laest</l>
<l>Eene grote flume vtermate.</l>
<l>Die ondal  cirus in andren beken.</l>
<l>Dat so elswaer es ghestreken.</l>
<l>Sodat hi tghewat maecte ondiep.</l>
<l>Dat dor babilonien liep.</l>
<l>Ende quam ghewaden ende ghereden.</l>
<l>Hi ende sijn here binnen der steden.</l>
<l>Te gate in dar die fluuie diep.</l>
<l>Dor die ghene mure liep.</l>
<l>Dar wonnen si die stede grod.</l>
<l>Balthasar die bleuer dod.</l>
<l>Ende darius die bleuer here.</l>
<l>Want cirus droech hem altoes eere.</l>
<l>Ghelijcals den mercer  man.</l>
<l>doe men dat conincrike wan.</l>
<l>Nam ende trike van babilone.</l>
<l>Ende van assirien die crone.</l>
<l>DArius nam in der steden.</l>
<l>Daniele ende voerdene in meden.</l>
<l>Ende maectene sire baroene ghenod.</l>
<l>Mar ons heren gratie grod.</l>
<l>Leesmen dat meest in hem was.</l>
<l>Des haddi achtinghe das.</l>
<l>Hem here te makene ouer trike.</l>
<l>Des nijdden de princhen ghemeenlike.</l>
<l>Ende pensden vele ende dochten.</l>
<l>Hoe sine ghewroeghen mochten.</l>
<l>Sodat si ghene dinc ne vonden.</l>
<l>Van mesdaden bi orconden.</l>
<l>Sonder allene in sine wet.</l>
<l>Dar hi in was onbesmet.</l>
<l>Ende brochten den coninc an.</l>
<l>Wieso hi ware wijf of man.</l>
<l>Die van iemene grod of clene.</l>
<l>Baden dan van den coninc allene.</l>
<l>Ward an mensce ward an gode.</l>
<l>Dat hirean leide sine ghebode.</l>
<l>Dat menne worpe in den pit.</l>
<l>Onder die leewen omme dit.</l>
<l>[Dien] [pit] [slote] [men] [met] [enen] [stene.]</l>
<l>[Beneden] [grot.] [bouen] [clene.]</l>
<l>Dit soude .xxx. daghe staen.</l>
<l>lees ondalf</l>
<l>lees merren</l>
<l>Darius heuet hare bede ghedaen.</l>
<l>Mar daniel die ghinc thvus saen.</l>
<l>Ende heuet sine veinstre ondaen.</l>
<l>Die ieghen iherusalem ghelach.</l>
<l>Driewarf bat hi in den dach.</l>
<l>Gheboghens kniens an onsen here.</l>
<l>Dit saghen si diene wachten sere.</l>
<l>Ende hebben den coninc ghesproken.</l>
<l>Dat hi tghebot heuet tebroken.</l>
<l>Dat dede den coninc harde onsochte.</l>
<l>hoe hi  quiten mochte.</l>
<l>doe seiden si alle ghemeenlike.</l>
<l>Het es de wet van den rike.</l>
<l>Dat men houde des conincs word.</l>
<l>Daniele traken si vord.</l>
<l>Ende worpene in eenen pit.</l>
<l>Vul liebarde omme dit.</l>
<l>Dien pit slotmen met eenen stene.</l>
<l>Dien seghelde darius ghemene.</l>
<l>Met sire princhen vingherline.</l>
<l>Oec tekendirean dat sine.</l>
<l>Des nachts bleef hi in droeuer wise.</l>
<l>Sonder slaep ende sonder spise.</l>
<l>Ende tilicke quam hi ten pitte.</l>
<l>Wenende ende poplen ditte.</l>
<l>Gods knecht sprac hi daniel.</l>
<l>Hadde dijn god des macht gheheel.</l>
<l>Te helpene di van den liebarden.</l>
<l>Daniel andworde mettervarden.</l>
<l>God heuet den inghel hier ghesant.</l>
<l>Ende behoede mi onghescant.</l>
<l>Ende slod de monde der lioene.</l>
<l>Want ic bem onsculdech van mesdoene.</l>
<l>doe haeldemen dar vter nod.</l>
<l>Niet ghequest cleen no grod.</l>
<l>[Darius] [heuet] [hare] [bede] [ghedaen.]</l>
<l>[Ende] [daniel] [ghinc] [thuvs] [saen.]</l>
<l>Sine viande seiden dare.</l>
<l>Dat van gode niet ne ware.</l>
<l>Dat hi vor die beesten sat.</l>
<l>Mar dat si waren sat.</l>
<l>Darius dede te haren scaden.</l>
<l>lees hine</l>
<l>Die lioene alle versaden.</l>
<l>Ende warp die wroeghers darin ghinder.</l>
<l>Ende haer wiue ende haer kinder.</l>
<l>Mar eer si ten vloere quamen.</l>
<l>Verterd waren si alle tesamen.</l>
<l>doe screef darius an sinen rike.</l>
<l>Onsiet alle ghemeenlike.</l>
<l>Daniels god hi es die here.</l>
<l>Diet ewelike leuet emmermere.</l>
<l>Dese daniel die maecte een huvs.</l>
<l>Als ons bescriuet iosephus.</l>
<l>Den coninc noch staet al dat.</l>
<l>Tote susis in die stad.</l>
<l>Wiesoet siet dans ghene saghe.</l>
<l>Het dinct hem in den selue daghe.</l>
<l>Ghemaect dar hijt anesiet.</l>
<l>Dar groefmen in dat coninc diet.</l>
<l>Bede van mede ende van persi.</l>
<l>Ende van perchen  dus lesen wi.</l>
<l>Wiesore wachter vp es gheset.</l>
<l>Die es pape van der juedscer wet.</l>
<l>Als dat rike van babilone.</l>
<l>Dat moghende was ende scone.</l>
<l>Ghedestruerd was aldus.</l>
<l>Van darius ende van c's4yrus.</l>
<l>Jnt sconincs darius eerste iaer.</l>
<l>Verstont daniel ouerwaer.</l>
<l>Dat .lxx. iaer dat  ieremie.</l>
<l>Af seide in sire profecie.</l>
<l>Binaer algader waren leden.</l>
<l>Dies bat hi in sire beden.</l>
<l>Gode dat hi gaue den sin.</l>
<l>C's4yruse ende darise dar si  in.</l>
<l>Den wille ghewinnen dat si varen.</l>
<l>Lieten alle die iuedsce scaren.</l>
<l>Ende god ombod daniele.</l>
<l>Bi den inghel gabrile.</l>
<l>Dat ghehord ware sine bede.</l>
<l>Oec haddi daris achtinghe mede.</l>
<l>Dat hise dartoe vordren soude.</l>
<l>Mardat hi starf te houde.</l>
<l>Ende doe ward c's4yrus coninc daer.</l>
<l>lees parthen</l>
<l>lees dar</l>
<l>Die gaf in sijn eerste iaer.</l>
<l>Den jueden de selue vriede.</l>
<l>Die tfolc hadde in sijn land mede.</l>
<l>Ende orlof oec wech te varne.</l>
<l>Mar si ne dadent niet gaerne.</l>
<l>Want die ionghe als wijt horen.</l>
<l>Waren alle daer gheboren.</l>
<l>Ende die oude binaer alle dod.</l>
<l>Oec hadden si dar rikeit grod.</l>
<l>Dar si niet gherne af ne scieden.</l>
<l>Clene meninghe  van den lieden.</l>
<l>Die keren wilden waren lad.</l>
<l>Dies droefde daniel omme dat.</l>
<l>Ende weende ende bat in groter claghe.</l>
<l>Ende vasteromme .xxi. daghe.</l>
<l>Gode vermaendi deraf.</l>
<l>Die den heren den sin gaf.</l>
<l>Dat si dat volc souden  quite.</l>
<l>Dat hi den sin ghaue met vlite.</l>
<l>Den jueden te kerne mede.</l>
<l>Te iherusalem in die stede.</l>
<l>onbod hem god mettien.</l>
<l>Dattet saen soude ghescien.</l>
<l>Ende vorseide hem ouerwaer.</l>
<l>Aldar ouer hoe menech iaer.</l>
<l>Dat men xpristus passien soude.</l>
<l>Oec want daniel weten woude.</l>
<l>Vorseidem die inghel mede.</l>
<l>Dat men iherusalem die stede.</l>
<l>Noch vellen soude al neder reine.</l>
<l>Ende dat daden die romeine.</l>
<l>Metten keiser vaspasiane.</l>
<l>Oec dedi hem teuerstane.</l>
<l>Vele coninghe haer leuen.</l>
<l>Dar hiernaer of es ghescreuen.</l>
<l>Van handkerste seidi hem echt.</l>
<l>Sijn plaghe ende sijn gheuecht.</l>
<l>Ende hoe dat na sine dod.</l>
<l>De jueden cleen ende grod.</l>
<l>Hem allegader souden bekeren.</l>
<l>Darna hoe bi der cracht ons heren.</l>
<l>Alle die laghen onder mouden.</l>
<l>Van der dod verrisen souden.</l>
<l>lees menighe</l>
<l>lees scouden</l>
<l>Jn daniels tiden was.</l>
<l>Jn babilonie als ict las.</l>
<l>Een scoen wijf ende hiet susanne.</l>
<l>Ghetrouwe haren rechten manne.</l>
<l>Van dauids gheslachte comen.</l>
<l>Haren man dien horic nomen.</l>
<l>Jn die geeste ioachim.</l>
<l>De jueden quamen dicke te him.</l>
<l>Want hi was vorbare ende rike.</l>
<l>Jn dien tiden sekerlike.</l>
<l>Waren .ij. oude rechters gheset.</l>
<l>Die waren van der juedscer wet.</l>
<l>Ouer die juden in die stad.</l>
<l>Die susannen omme dat.</l>
<l>Verminden want soe scone was.</l>
<l>Jn eenen bomgard als ict las.</l>
<l>Belaghensise in derre manieren.</l>
<l>So hadde hare camerieren.</l>
<l>Thuvs ghesent doe quamen te hare.</l>
<l>Die oude ghelopen dare.</l>
<l>Ende seiden du best hier allene.</l>
<l>Laet ons metti sijn ghemene.</l>
<l>Of wi sullen di bedraghen.</l>
<l>Dat wi di hoerdoem doen saghen.</l>
<l>Susanna die coes di dod.</l>
<l>Eer te doene dat god ghebod.</l>
<l>Des anderdaghes die oude manne.</l>
<l>Jugierden ouer susanne.</l>
<l>Dat si hare onscone dinc.</l>
<l>Saghen doen met eenen ionghelinc.</l>
<l>Ende iugheredse ter dod.</l>
<l>Mar so hadde tgheloue grod.</l>
<l>Ende seide god du weets dit al.</l>
<l>Dat ic met onsculde steruen sal.</l>
<l>Doe mense leedde ter pinen ward.</l>
<l>Quam die heleghe gheest tervard.</l>
<l>Jn den prophete daniel.</l>
<l>Die die .ij. oude papen fel.</l>
<l>Den eenen van den andren sciet.</l>
<l>Ende hi ne vraghedem anders niet.</l>
<l>Dan onder wat bome dat elc sach.</l>
<l>Dat die cnape bi hare lach.</l>
<l>Sodat een .i. bom nomet.</l>
<l>lees verbod</l>
<l>Ende dander eenen andren dus sijn verdomet.</l>
<l>Die .ij. papen alst wel sceen.</l>
<l>Want sine luden niet ouereen.</l>
<l>Ende worderomme ontliuet daer.</l>
<l>Susanna die was in den vaer.</l>
<l>Ende an gode tgheloue hadde grod.</l>
<l>Ward verlost dus vter nod.</l>
<l>Ghescied wanic was dese dinc.</l>
<l>Eer trike van babilonien teghinc.</l>
<l>IN balthasars tiden so was.</l>
<l>Dar men hiertevoren af las.</l>
<l>Een afgod diemen hiet bel.</l>
<l>Te babilonien ghehert wel.</l>
<l>Dar .xl. papen waren toe.</l>
<l>Elx daghes leidmen vor hem doe.</l>
<l>Wel te .c. manne spise.</l>
<l>Ende dranc dartoe in sulker wise.</l>
<l>Ende alsmen sauonts van hem sciet.</l>
<l>Ne vantmens smarghins niet.</l>
<l>Balthasar sprac daniel.</l>
<l>Tvi anebedstu desen bel.</l>
<l>Here sprac hi dat lieden maken.</l>
<l>Anebedic dor neghene saken.</l>
<l>Mar gode die al maket ende gheuet.</l>
<l>Ende die ewelike leuet.</l>
<l>Die coninc sprac ne dincti bel.</l>
<l>Een leuende god niet wesen wel.</l>
<l>Die dus vele drinct ende eet.</l>
<l>Daniel seide ic wille ghijt weet.</l>
<l>Hi es buten coprin erdin binnen.</l>
<l>Ende hi ne eet nemmer wildijt kinnen.</l>
<l>Die coninc riep die papen daer.</l>
<l>Ende seide ghi ne segt mi ouer waer.</l>
<l>Waerenen vard al die spise.</l>
<l>Ghi steruet in iammerlike wise.</l>
<l>Ende toghedit datse verterd bel.</l>
<l>Daromme so steruet daniel.</l>
<l>Die papen seiden wi sullen vdgaen.</l>
<l>Ende lecter wijn ende spise saen.</l>
<l>Luvct toe die dore stillekine.</l>
<l>met uwen vingherline.</l>
<l>Vindit marghin niet al verterd.</l>
<l>Enten seghel al onghederd.</l>
<l>Slaet ons allegader dod.</l>
<l>doe dedemen al ment dar bod.</l>
<l>Mar daniel warp al ommetrent.</l>
<l>Asscen vp ghent pauement.</l>
<l>Ende dar die coninc toe sach.</l>
<l>Die dore slotmen vp dien dach.</l>
<l>Ende baltasar die leiderane.</l>
<l>Sinen zeghel ende ghine  dane.</l>
<l>Die papen hadden ghemeenlike.</l>
<l>Eenen inganc behendelike.</l>
<l>Onder derde altesamen.</l>
<l>Ghemaect dar si inquamen.</l>
<l>Onder die tafle lach die duere.</l>
<l>Dar quamen si in wel ter cuere.</l>
<l>Ende hare wijf ende hare kinder.</l>
<l>Ende aten al die spise ghinder.</l>
<l>Tilike quam die coninc daer.</l>
<l>Ende daniel mede sonder vaer.</l>
<l>Den zeghel vonden si gheel mede.</l>
<l>Ende doe men die dore vpdede.</l>
<l>Balthasar die coninc sach.</l>
<l>Dat niet vp die tafle lach.</l>
<l>Riep hi grod god bestu bel.</l>
<l>Mar doe hiltene daniel.</l>
<l>Dat hi niet vord inneghinghe.</l>
<l>Ende seide besie dese dinghe.</l>
<l>Wat hier sporre al ommetrent.</l>
<l>Staen hier vp dit pauement.</l>
<l>Mettien ward die coninc gram.</l>
<l>De papen hi algader nam.</l>
<l>Die hem den inganc wijsden saen.</l>
<l>Alle dedise verslaen.</l>
<l>Daniele gaf hi mede.</l>
<l>Bel dar hi sinen wille mede dede.</l>
<l>Hi bracken sticken ende sine temple.</l>
<l>Hord hiernaer noch een exemple.</l>
<l>TE babilonie na dese sake.</l>
<l>So was doe een grod drake.</l>
<l>Die in eenen pitte lach.</l>
<l>Tfolc van bab's4ylonien plach.</l>
<l>Te anbedene dien drake.</l>
<l>Die coninc sprac om dese sake.</l>
<l>An daniele den goeden man.</l>
<l>lees ghinc</l>
<l>Ende seide du ne maghes niet segghen dan.</l>
<l>Dat dese god niet ne leuet.</l>
<l>doe seidi vpdat ghi mi gheuet.</l>
<l>De macht ic doe  des liues af.</l>
<l>Sonder 's4ysers ende staf.</l>
<l>Die coninc gaf hem orlof daer.</l>
<l>Daniel nam pec ende haer.</l>
<l>Ende smoud ende minghet al.</l>
<l>Darof so maecti so meneghen  bal.</l>
<l>Ende ghinc ten drake in corter stond.</l>
<l>Ende warp ghent in sinen mond.</l>
<l>Ende als hi ghene balle beet.</l>
<l>Ne mochti niet vpdoen ghereet.</l>
<l>Den mond want hi verwardem int haer.</l>
<l>Dus dodene daniel aldaer.</l>
<l>Tfolc hadde onwerd ende seide thand.</l>
<l>Een iode es coninc in dit land.</l>
<l>Ten coninc ghincsi erre ende gram.</l>
<l>Ende seiden als ict vernam.</l>
<l>Ghef ons daniele die bel.</l>
<l>Enten drake also wel.</l>
<l>Destruerde of wi slaen dod.</l>
<l>Di ende alle dine clene ende grod.</l>
<l>Met beduanghe dedi dit.</l>
<l>Ende si daden in eenen pit.</l>
<l>Dar hi in was .vii. daghe.</l>
<l>.vii. liebarde dans ghene saghe.</l>
<l>Waren in den pit mede.</l>
<l>Die men elx daghes gheuen dede.</l>
<l>.ij. scape ende .ij. verdeelde man.</l>
<l>Ende men gaf hem dan niet dan.</l>
<l>Omdat si eten souden hem.</l>
<l>Nv in tland van iherusalem.</l>
<l>Was een prophete hiet abacuc.</l>
<l>Dit was daniels gheluc.</l>
<l>Hi droech sinen sniders pulment.</l>
<l>God heuet sinen inghel ghesent.</l>
<l>An hem dat hi met sinen ghehete.</l>
<l>Daniele  den prophete.</l>
<l>Die spise draghen in bab's4ylone.</l>
<l>Die in den pit laghen onscone.</l>
<l>Abacuc andworde dit.</l>
<l>hiervoor ontbreekt hem</l>
<l>hier ontbreekt dede</l>
<l>Here mi es oncont die pit.</l>
<l>Ende bab's4ylone ne saghic nie.</l>
<l>Dar nammen dinghel lesen wie.</l>
<l>Vp sijn houet in dat haer.</l>
<l>Ende settene in den pit aldaer.</l>
<l>Abacuc riep alst was recht.</l>
<l>Daniel ons heren cnecht.</l>
<l>Nem die spise die di god sende.</l>
<l>Daniel  die god kende.</l>
<l>Dankets gode ende nam ende at.</l>
<l>Dinghel sette in sire stad.</l>
<l>Abacuc dins ghene saghe.</l>
<l>Balthasar quam ten seluen  daghe.</l>
<l>Vpdat hi daniele bewene.</l>
<l>Ende als hine sitten sach allene.</l>
<l>Onder die leewen sonder nod.</l>
<l>Riep hi lude here grod.</l>
<l>So bestu daniels god.</l>
<l>Men tracken vd  na sijn ghebod.</l>
<l>Ende alle die die waren raet.</l>
<l>Van alsulker ouerdaet.</l>
<l>Dede hirein doen vp dien dach.</l>
<l>Die waren dod daer hi toesach.</l>
<l>Abacuc die goede man.</l>
<l>Dar ic of spreken began.</l>
<l>Was van s's4ymoens gheslachte.</l>
<l>Die in sichem wonder wrachte.</l>
<l>God hadde vertoghet hem.</l>
<l>De plaghe van iherusalem.</l>
<l>Ende doe die viande quamen in tland.</l>
<l>Vlo hi danen altehand.</l>
<l>Ende dat land dat ward verdaen.</l>
<l>Als ghi hiervoren ebt verstaen.</l>
<l>Alse wech waren die viande.</l>
<l>Doch kerdi weder in den lande.</l>
<l>Oec vorseidi tevoren.</l>
<l>Dat ons here soude sijn gheboren.</l>
<l>Ende ons heren passie som.</l>
<l>Vorseidi in sijn canticum.</l>
<l>doe hi te sinen sniders ghinc.</l>
<l>Seidi thuvs dese dinc.</l>
<l>Jc vare te verren lande ward.</l>
<l>lees seuenden</l>
<l>Mar ic sal keren mettervard.</l>
<l>Draghet spise den sniders of ic merre.</l>
<l>Ende doe hi was ghedreghen verre.</l>
<l>Te babilonie in die stede.</l>
<l>Quam hi saen weder vp der  stede.</l>
<l>Te sinen sniders sonder waen.</l>
<l>Oec so dedem god verstaen.</l>
<l>Dat die jueden saen souden keren.</l>
<l>Een vortekin wildi leeren.</l>
<l>Den ghenen van sinen lande.</l>
<l>Dar men dat keren bi becande.</l>
<l>Dat was clarheit die men vorsach.</l>
<l>Dar die tempel ghevallen lach.</l>
<l>Oec vorseide hi dat die romeine.</l>
<l>Den tempel vellen souden al reine.</l>
<l>doe hi starf ward hi met hauen.</l>
<l>Jn sijn eighin land begrauen.</l>
<l>UAn daniele eist mi oncont.</l>
<l>Hoe langhe hi leuede na die stont.</l>
<l>Dat men liet die jueden waren.</l>
<l>Mar doe hi dod was tewaren.</l>
<l>Was hi eerlike begrauen.</l>
<l>Metten coninghen met hauen.</l>
<l>Dese gaf een tekin scone.</l>
<l>Vp die stad van babilone.</l>
<l>Ende seide alsmen an die nordside.</l>
<l>Die berghe siet roken wide.</l>
<l>So comt tende van bab's4ylone.</l>
<l>Ende alsmen siet bernen scone.</l>
<l>So sal comen harde saen.</l>
<l>De werelt ende sonder waen.</l>
<l>NA darius dod als ict eerst seide.</l>
<l>Quamen die conincrike beide.</l>
<l>Die coninc cirus des ghelouet.</l>
<l>Hi sette in percen thouet.</l>
<l>Ent sitten van den conincrike.</l>
<l>Want sine gheweldechlike.</l>
<l>Eersten an den rike brochten.</l>
<l>Nv hord hoe dat sijt vercochten.</l>
<l>Astias sijn oudervader.</l>
<l>Percen ende meden was sijn algader.</l>
<l>Eene dochter haddi ende nemme kinder.</l>
<l>lees varen</l>
<l>Van hare quam hem in drome ghinder.</l>
<l>Dat een wijngard vte hare ghinc.</l>
<l>Die al asien beuinc.</l>
<l>Sine bedieders seiden ghint.</l>
<l>Dat soe draghen soude een kint.</l>
<l>Die here van asien soude wesen.</l>
<l>Ende tlands verdriuen hem bi desen.</l>
<l>Astiages onsach dit dan.</l>
<l>Ende gaf sire dochter eenen man.</l>
<l>Eenen armen riddre omdat dat kint.</l>
<l>Ongheboren si dat soe wint.</l>
<l>Nochtoedat soe met kinde was.</l>
<l>Ombod hise als ict las.</l>
<l>Ende soe ghenas van eenen sone.</l>
<l>doe gaf hi eenen prinche tgone.</l>
<l>Sinen raet te slane dod.</l>
<l>Mar hi hadde sorghe grod.</l>
<l>Dat die dochter noch algader.</l>
<l>Tland soude hebben na den vader.</l>
<l>Ende soe vp hem vrake hare kint.</l>
<l>doe gaf hi te houdene ghint.</l>
<l>Eenen herde omdat hi woude.</l>
<l>Dat hijt leide in den woude.</l>
<l>Te verterne vor die diere.</l>
<l>Die erde liet in derre maniere.</l>
<l>Ende seide sinen wiue dat.</l>
<l>Die van kinde doe insat.</l>
<l>doe bat soe dat hijt hare brochte.</l>
<l>Die herde quam dar hi tkint sochte.</l>
<l>Ende saghet eene teue soghen.</l>
<l>Die das niet wilde ghedoghen.</l>
<l>Dat diere ofte voghele aten.</l>
<l>Mar verredse  darof vtermaten.</l>
<l>Sinen wiue brochtijt darnare.</l>
<l>Ende dat kint loech vp hare.</l>
<l>Alsof hetse hadde ghekint.</l>
<l>Spartatus  hiet hi dat kint.</l>
<l>Dat luud in percer tale hond.</l>
<l>doe was een knecht ter seluer stond.</l>
<l>Maecten kinder in haren spele.</l>
<l>Coninc ouer kinder vele.</l>
<l>Die ghene die mesdadech waren.</l>
<l>Of condech sloeghet sonder sparen.</l>
<l>lees werredse</l>
<l>lees Spartacus</l>
<l>Sodat der kinder moeder ende vader.</l>
<l>Dit clagheden den coninc algader.</l>
<l>Dat dusghedaen was des herden sone.</l>
<l>Astiages ombod dat gone.</l>
<l>Ende scalt dat het de kinder sloech.</l>
<l>doe spraket coenlike ghenoech.</l>
<l>Jc doet als coninc ende here.</l>
<l>Want sire mi toe coren here.</l>
<l>Des wonderde astiages.</l>
<l>Mettien so mercte an hem des.</l>
<l>Dat hi ghedaen was na de sine.</l>
<l>Den herde riep hi stillekine.</l>
<l>Dar hi die wareit an vernam.</l>
<l>Hoe hi an den kinde quam.</l>
<l>doe sochtem een deel de moet.</l>
<l>Van den neue sint aldus stoet.</l>
<l>Ende pensde dat dat kindsce rike.</l>
<l>Die moghenteit ware sekerlike.</l>
<l>Dar hem af comen was die drom.</l>
<l>Dien seluen hiet hijs nemen gom.</l>
<l>Dien hine tevoren hiet verslaen.</l>
<l>Els ne dedi hem niet verstaen.</l>
<l>Dan dat hi des herden sone ware.</l>
<l>Nochtan galt hi hem arde suare.</l>
<l>Dat hi liet achter dat hi hiet.</l>
<l>Wantdat hi soet ende briet.</l>
<l>Des mans kint ende gheuet hem eten.</l>
<l>Ende darna so liet hijt hem weten.</l>
<l>Dat hi aldus hadde ghevroken.</l>
<l>Tghebot dat hi hadde tebroken.</l>
<l>Als de dinc comen es.</l>
<l>Die coninc astiages.</l>
<l>Gaf ghenen man dien hi dit dede.</l>
<l>Sine herre te vaerne teere stede.</l>
<l>Jeghen viande die waren verheuen.</l>
<l>Selue es hi in meden bleuen.</l>
<l>Den ghenen quam int herte onsochte.</l>
<l>Van sinen kinde ende dochte.</l>
<l>Hoet die coninc hem gaf eten.</l>
<l>Der wraken liet hi niet vergheten.</l>
<l>Mar den heren riet hi dus.</l>
<l>Dat si namen spartatus.</l>
<l>Jn percen teenen coninc dare.</l>
<l>lees spartacus</l>
<l>Want sine rechte arue ware.</l>
<l>Ende seide den volke algader.</l>
<l>Die dinc van den oudenvader.</l>
<l>Cirus hiet hine hoe soet quame.</l>
<l>Dats in onse tale arframe.</l>
<l>Astiages die quam in vare.</l>
<l>Als hi hieraf wiste die mare.</l>
<l>Ende nam daris assueris sone.</l>
<l>Want dat sijn maech was die gone.</l>
<l>Ende heesten  daer in die lands wet.</l>
<l>Te suene ghecoren ende gheset.</l>
<l>Darius ende die mediene.</l>
<l>Quam ieghen cirus die die perciene.</l>
<l>Met hem hadde ende hare ghewelt.</l>
<l>Mar cirus die verloes dat velt.</l>
<l>Die perciene vloen omt lijf.</l>
<l>doe quamen ieghen hem de wijf.</l>
<l>Ende lieten hare naecte sien.</l>
<l>Ende riepen waer wildi vlien.</l>
<l>Wildi in uwer moeder lechamen.</l>
<l>doe begonsten si hem scamen.</l>
<l>Ende kerden al omme allene dor des.</l>
<l>Dar ward verwonnen astiages.</l>
<l>Mar cirus die erdene algader.</l>
<l>Ghelijcalse sinen oudervader.</l>
<l>Ende gaf trike van 's4yrcane.</l>
<l>Dariuse droech hi grote eere ane.</l>
<l>Alsoft sire  moeder broeder ware.</l>
<l>Ende gaf hem tland van meden dare.</l>
<l>Vp die redene dat vp hem quame.</l>
<l>Weltijtso hi ende name.</l>
<l>Dese cirus ende dese darius mede.</l>
<l>Wonnen babilonie die stede.</l>
<l>Als hiervoren staet vorwaer.</l>
<l>doe hadde darius  .lxxii. iaer.</l>
<l>doe die oem ende die oudervader.</l>
<l>Verdoruen waren bedegader.</l>
<l>Quam an ciruse al hare land.</l>
<l>C's4yrus gaf orlof altehand.</l>
<l>Jn terste iaer den juedscen scaren.</l>
<l>Dat si te lande souden varen.</l>
<l>lees ouder</l>
<l>lees arfname</l>
<l>lees heeften</l>
<l>Ende maecten weder ons heren kerke.</l>
<l>Dat cirus wille tesen werke.</l>
<l>Aldus starkelike was.</l>
<l>Quam bi den prophete 's4ysaias.</l>
<l>Die sine name dat es waer.</l>
<l>Vorscreef ouer .cc. iaer.</l>
<l>Ende ouer .xx. hi screef aldus.</l>
<l>God seghet te minen coninc cirus.</l>
<l>Ghenomen hebbic sine rechter hand.</l>
<l>Onder hem te werpene rike ende land.</l>
<l>Mijn huvs sal sijn ghemaect bi hem.</l>
<l>Weder in iherusalem.</l>
<l>Dese prophete gaf hem den moet.</l>
<l>Te doene te merre goet.</l>
<l>Ende screef in sijn land ghemeenlike.</l>
<l>Alle die lande van aerderike.</l>
<l>Heuet god ghegheuen mi.</l>
<l>Jc gheloue dat hiet si.</l>
<l>Die de iueden anbeden.</l>
<l>Oec screef hi tallen sinen steden.</l>
<l>Dat juedsce volc wech varen soude.</l>
<l>Ende die varen niet ne woude.</l>
<l>Souden den andren helpen scone.</l>
<l>Jn dat land van babilone.</l>
<l>Was menech iuede worden rike.</l>
<l>Des rumden si tland onwillike.</l>
<l>Want der binaer al gheboren was.</l>
<l>Dar was gheboren zacharias.</l>
<l>Die benediede salathiel.</l>
<l>Ende hiet sinen sone zorobabel.</l>
<l>Dat luvd meester van babilone.</l>
<l>Dat  luvd sine profecie scone.</l>
<l>Si tiden eerst te lande met crachte.</l>
<l>Si  waren van iudas gheslachte.</l>
<l>Al darnaer so volgheden him.</l>
<l>De papen ende die van beniamin.</l>
<l>Mar lettel warre ghewillech daer.</l>
<l>Dies letten si in die vard .iij. iaer.</l>
<l>Jnt derde iaer van cirus crone.</l>
<l>Zorobabel die purrede scone.</l>
<l>Ende onder den grote pape ihesus.</l>
<l>Wel .l.dusent wi lesent dus.</l>
<l>lees Dus</l>
<l>lees Die</l>
<l>Bi den troste zacharias.</l>
<l>Ende aggeus die doe ionc was.</l>
<l>Ende cirus sette vp der strate.</l>
<l>Met hem een deel ons heren vate.</l>
<l>Dit was in dit .lxx.ste iaer.</l>
<l>Datse gheuanghen waren daer.</l>
<l>TEerstendat die liede tesamen.</l>
<l>Te iherusalem binnen quamen.</l>
<l>Maecten si eerst den outaer.</l>
<l>Ende offerden haer  offrande daer.</l>
<l>Jntdander iaer alommetrent.</l>
<l>Leiden si des monsters fundament.</l>
<l>Ende teerstendat bouen der erden quam.</l>
<l>Ende dat volc al dat vernam.</l>
<l>Songhen si ende loefden onsen here.</l>
<l>Mar die oude weenden sere.</l>
<l>Die dandre temple saghen.</l>
<l>Ende maecten grote claghen.</l>
<l>doe dat volc van samaria.</l>
<l>Die  den iueden volgheden na.</l>
<l>Dat  si wedermaecten de stad.</l>
<l>Hadden si niet  omme dat.</l>
<l>Ende mieden die perciene tehanden.</l>
<l>Die princhen waren in den landen.</l>
<l>Dat werc gheleet  was metten twiste.</l>
<l>Nochtan dat cirus niet ne wiste.</l>
<l>Ende dat binnen dien .xxx. iaren.</l>
<l>Dat cirus crone droech te waren.</l>
<l>Niet ogher tfolc den mur brochte.</l>
<l>Dan dat mer vp lenen mochte.</l>
<l>Hord van cirus ende  laet wi dat.</l>
<l>Cirus die wan meneghe stad.</l>
<l>Cresus die de rijcste was.</l>
<l>Van scatte dar ic oit af las.</l>
<l>Wan hi sijn land of metten goede.</l>
<l>Ende hi starf in hare moede.</l>
<l>Was coninc cresus van liede.</l>
<l>Dat rike wan cirus met stride.</l>
<l>doe voer hi bet vord ende streed.</l>
<l>Ouer die flume die araxes heet.</l>
<l>hiervoor ontbreekt saghen</l>
<l>lees nijt</l>
<l>lees ghelet</l>
<l>lees haremoede aaneen</l>
<l>Jeghen tamaris die conincghinne.</l>
<l>Van massageten als ict kinne.</l>
<l>Die verwannen ende sloechen dod.</l>
<l>Thoft sloech soe of den here grod.</l>
<l>Ende warpen in een vat vul van bloede.</l>
<l>Ende sprac aldus met oghen moede.</l>
<l>Versaetti bloeds dattu begars.</l>
<l>Ende dar du omme so durstech wars.</l>
<l>Dus bleef dod die grote here.</l>
<l>Dus wandel es der werelt eere.</l>
<l>IN cirus tiden als ict gome.</l>
<l>Was die .vii.de coninc van rome.</l>
<l>Die houerdadechte tarquinus.</l>
<l>Van hem lesen wi aldus.</l>
<l>Dat hi vingherline ende boien.</l>
<l>Dar men tormente ende moien.</l>
<l>Soude. die gheuanghene mede.</l>
<l>Eerstwaruen visieren dede.</l>
<l>Ende felle carkers ende in ellenden.</l>
<l>Dedi eerst die liede senden.</l>
<l>Doch was hi sident dorperlike.</l>
<l>Versteken vte  sine rike.</l>
<l>NA cirus nv merct des.</l>
<l>Ward coninc sijn sone cambites.</l>
<l>Die ataxerses  assuerus.</l>
<l>Jn eldras  heet wi lesent dus.</l>
<l>Jn iudith boec bescreuen staet.</l>
<l>Dat hi nabugodonosor heet.</l>
<l>Want die coninghe die heren.</l>
<l>Daden dicke hare name verkeren.</l>
<l>doe screuen die princhen van surien.</l>
<l>Dat die iueden met hare partien.</l>
<l>Jherusalem die quade pord.</l>
<l>Wedermaecten die was testord.</l>
<l>Ende die oit quaet was ende rebel.</l>
<l>Dien van percen ende fel.</l>
<l>Ende si maecten de temple mede.</l>
<l>Ghelijc eere burgh in die stede.</l>
<l>Teerstendat vulmaket ware.</l>
<l>Soudsi ontsegghen openbare.</l>
<l>Den coninc chens ende recht.</l>
<l>lees tarquinius</l>
<l>lees cambices</l>
<l>lees artaxerses</l>
<l>lees esdras</l>
<l>Ende al wildi in surien echt.</l>
<l>Hine soude moghen van der  stad.</l>
<l>doe verbod cambices dat.</l>
<l>Ende men liet dat machschen staen.</l>
<l>Totedat die tijt was ghedaen.</l>
<l>Tote sconincs darius ander iaer.</l>
<l>Dar ghi of horen sult hiernaer.</l>
<l>Judiths geeste gaet hier an.</l>
<l>Van liue wijf van herten man.</l>
<l>Verstaet mi wel na cirus dod.</l>
<l>Ward een arfaxat grod.</l>
<l>Ende veste ecbatanis die stede.</l>
<l>Die staet int landscap ende heet mede.</l>
<l>Omdat hi wilde moghenlike.</l>
<l>Winnen van meden tconincrike.</l>
<l>Nabugodonosor cambices.</l>
<l>Cirus sone vernoide des.</l>
<l>Hem gaf die vader eer hi bleef dod.</l>
<l>Niniue die stede grod.</l>
<l>Ende van assirien dat land.</l>
<l>.xii. iaer dat es becant.</l>
<l>Droech hi crone vor cirus dod.</l>
<l>Die gaf arfaxat wederstod.</l>
<l>Ende sloechen dod ende wan dat land.</l>
<l>doe hi hadde in sijn hand.</l>
<l>Bede percen ende meden.</l>
<l>Ende al des vaders moghentheden.</l>
<l>Verhief sijn herte derna.</l>
<l>Ende hi sende in cicilia.</l>
<l>Ende in al de lande omtrent hem.</l>
<l>Al tote in iherusalem.</l>
<l>Ende hescede chens ende ghauel mede.</l>
<l>Meerrer dan oit sin vader dede.</l>
<l>Ende si ontseiden hem alle ghauel.</l>
<l>doe nam hi sinen conincstauel.</l>
<l>Olofornesse ende ghebod.</l>
<l>Dat hi name sijn herre grod.</l>
<l>Ende hi niemens ne vermede.</l>
<l>No burgh no land no ghene stede.</l>
<l>Hi voer vd met meneghen man.</l>
<l>Ende storde tland van madian.</l>
<l>lees cilicia</l>
<l>Ende tland van cicilia.</l>
<l>Ende mesopotania.</l>
<l>doe baden die princhen om ghenaden.</l>
<l>doe namen si vp borghe ende staden.</l>
<l>Ende velledse allegader neder.</l>
<l>Alle afgode vord ende weder.</l>
<l>Brac hi sticken cleen ende grod.</l>
<l>Omdat cambises ghebod.</l>
<l>Want hi wilde wesen god.</l>
<l>Als vernamen dat suare ghebot.</l>
<l>Die jueden van iherusalem.</l>
<l>Waren si veruard van hem.</l>
<l>Dat hi niet alsulke scade.</l>
<l>Den tempel ons heren dade.</l>
<l>Si vesten de weghe sere.</l>
<l>Ende baden an onsen here.</l>
<l>doe vernaemt olofernus wel.</l>
<l>Dat die kinder van 's4ysrahel.</l>
<l>De weghe sloten harenthare.</l>
<l>Ende vraghede wat volke dat ware.</l>
<l>Dar sprac die prinche der amoniten.</l>
<l>Achior die van ouden viten.</l>
<l>Bekende hoe dat volc quam.</l>
<l>Van den goeden abraham.</l>
<l>Ende hoe si dor die rode ze ghinghen.</l>
<l>Ende god niet wilde ghehinghen.</l>
<l>Dat hem niemen mochte scaden.</l>
<l>Als langhe alsi weldaden.</l>
<l>Mar daden si sonde hi lietse plaghen.</l>
<l>Niewinghe oec in corten daghen.</l>
<l>Heuet hise van den banden ontbonden.</l>
<l>Dar hise in dor hare sonden.</l>
<l>Nabugodonosor binden liet.</l>
<l>Ende wildi verwinnen dit diet.</l>
<l>Veresscet of hem god es gram.</l>
<l>Wi bindse alle alst ware een lam.</l>
<l>Mar eist dat hi hem es houd.</l>
<l>So ne dieter toe neghene ghewoud.</l>
<l>Om dit balch hem olofernes.</l>
<l>Ende seide ic sal di beuroeden des.</l>
<l>Dat gheen god ne si achior.</l>
<l>Sonder nabugodonosor.</l>
<l>Mijn grote here cambices.</l>
<l>lees cilicia</l>
<l>Du moets met hem wes ghewes.</l>
<l>Als icse winne ende di mede.</l>
<l>So sultu weten  die warhede.</l>
<l>Olofernes hiet hem daerna.</l>
<l>Leden in beculia.</l>
<l>Eene pord die hi wilde winnen.</l>
<l>Mar doe ontsaghen si die van binnen.</l>
<l>Ende bonden an .i. boem daer.</l>
<l>Der steden een deel naer.</l>
<l>Sodatten die van binnen namen.</l>
<l>Ende brochten onder al tfolc tesamen.</l>
<l>Ende seide wat hi hadde mesdaen.</l>
<l>doe behildsine sonder waen.</l>
<l>Hiernaer benam hem buten  therre.</l>
<l>So twater dat si sonder werre.</l>
<l>Vp wilden gheuen hare stad.</l>
<l>Ende seiden onder hem dat.</l>
<l>Hilt hem god niet binnen .v. daghen.</l>
<l>Dat si emmer wilden waghen.</l>
<l>Eene wedue nv merct dit.</l>
<l>Was in die stad die hiet iudith.</l>
<l>Dor scone ende reine van liue.</l>
<l>So scalt die papen als kaitiue.</l>
<l>Dat si termine emmermere.</l>
<l>An die dueghet van onsen here.</l>
<l>Setten souden dat ware quaet.</l>
<l>Ende soe seide minen raet.</l>
<l>Ne willic v altoes niet leren.</l>
<l>Mar ic sal doen twerc ons heren.</l>
<l>Staet ter porten ic wille vtegaen.</l>
<l>Mettien porredse haer saen.</l>
<l>Ende haer ioncwijf droech spise ende dranc.</l>
<l>Met hare ende dede vdward den ganc.</l>
<l>Mar so scone was soe besonder.</l>
<l>Dats die papen hadden wonder.</l>
<l>Ende baden dor hare wale.</l>
<l>Dat  soe ghinc ten berch ten dale.</l>
<l>Vincse de spieres altehand.</l>
<l>Ende ledense aldaer soe vand.</l>
<l>Oloferne die sat aldare.</l>
<l>Onder eenen diere sporware.</l>
<l>lees betulia</l>
<l>lees Dar</l>
<l>Van siden ende van goude verheuen.</l>
<l>Ende menech steen darin gheweuen.</l>
<l>Talreestdat hise heuet versien.</l>
<l>Ward sijn herte gheuaen mettien.</l>
<l>Ende so neech hem openbare.</l>
<l>Oloferne sprac te hare.</l>
<l>Sech twi caemstu totons neder.</l>
<l>Judith die andworde weder.</l>
<l>Ons volc bliuet verloren saen.</l>
<l>Want heuet sere mesdaen.</l>
<l>God heuet mi ghesent bedi.Dat</l>
<l>ic draghe bodscepe te di.</l>
<l>Ende ic te iherusalem.</l>
<l>Leedde ende danne nem.</l>
<l>Al tfolc onder dijn ghebot.</l>
<l>Hi seide dod mi dijn god.</l>
<l>So sultu grote vrouwe met vs.</l>
<l>Sijn in nabugodonosors huvs.</l>
<l>Hi deedse leedden aldaer ter stad.</l>
<l>Aldaer lach sijn grote scat.</l>
<l>Sodat in dit  hem ghebat.</l>
<l>Dat hi hare orlouede dat.</l>
<l>Dat so nachts vte moeste gaen.</l>
<l>Haren god te biddene dits ghedaen.</l>
<l>Hi liet hare al. haren wille doen.</l>
<l>Drie nachte dedsoe haer orisoen.</l>
<l>Ende ghinc aldaer so wilde mede.</l>
<l>Olofernes harde bidden dede.</l>
<l>Dat soe bi hem slapen soude.</l>
<l>Ende soe seide dat soe woude.</l>
<l>Ende quam te hem wel gheparert.</l>
<l>Ende als hi siet dat dat hi beghert.</l>
<l>Dranc hi van ioien so den wijn.</l>
<l>Dat hi ghinc slapen als een suijn.</l>
<l>Judith die hiet haren ioncwiue.</l>
<l>Dat soe vor die dore bliue.</l>
<l>Selue ghinc soe vor hem staen.</l>
<l>Ende bat an gode saen.</l>
<l>Dat hise starkede terre stont.</l>
<l>Tolofernes houede stont.</l>
<l>Eene columme daran een suard.</l>
<l>Dat trac iudith mettervard.</l>
<l>Ende sloech hem thouet af met .ij. slaghen.</l>
<l>in dit lees iudit</l>
<l>Haren ioncwiue heuet soe ghedraghen.</l>
<l>Ende nam den dieren sporeware.</l>
<l>Ende ghinc ter steden ward met hare.</l>
<l>Want haer gaen niemen benam.</l>
<l>Teerstdat soe ter porten quam.</l>
<l>Riep soe god es met ons ondoe.</l>
<l>Al dat volc dat quammertoe.</l>
<l>Met lichte ende soe toghede dare.</l>
<l>Dat houet ende den sporeware.</l>
<l>Ende seide louet gode met vlite.</l>
<l>Alse achior die amonite.</l>
<l>Olofernes houet versach.</l>
<l>Van vare hi in ommacht lach.</l>
<l>doe hi bequam dedi tien tiden.</l>
<l>Hem na die juedsce wet besniden.</l>
<l>Ende bleef ghelouech na die vre.</l>
<l>Thouet hiet iudith vp den mure.</l>
<l>Hanghen ende men dan bestaet.</l>
<l>Gherre metter dagheraet.</l>
<l>Oec sendemen boden in allen steden.</l>
<l>Dat si ieghen die viande streden.</l>
<l>Tilike die iueden vdquamen.</l>
<l>Mar doe die heidine dat vernamen.</l>
<l>Dat olofernes selue was dod.</l>
<l>Vlo alt herre dor die nod.</l>
<l>Ende die iueden volgheden naer.</l>
<l>Ende sloegher meneghen aldaer.</l>
<l>Binnen .xxx. daghen hebbets ghelof.</l>
<l>Ne haelden si cume den rof.</l>
<l>Ende watso olofernes was.</l>
<l>Hadde al iudith als ict las.</l>
<l>Ende iudith sanc gode eenen sanc.</l>
<l>Dar soe vorseide in sonder wanc.</l>
<l>Den doemesdach entat de quade.</l>
<l>Ghepijnt souden sijn sonder ghenade.</l>
<l>Te iherusalem voer soe dernaer.</l>
<l>Ende offerde onsen here daer.</l>
<l>Olofernes grote rikede.</l>
<l>Dien zeghedach hiet men vieren mede.</l>
<l>Ende iudith die was derna.</l>
<l>Altoes gheeten cambisa.</l>
<l>So leuede .c. iaer ende .v.</l>
<l>doe sciet soe van desen liue.</l>
<l>Cambices nabugodonosor.</l>
<l>Die wan derna meneghen tor.</l>
<l>Jn eg's4ypten ende wan tland.</l>
<l>Oec maecti dat si v becant.</l>
<l>Jn eg's4ypten babilone.</l>
<l>Darin die soutaen draghet crone.</l>
<l>[Wilmen] [die] [wareit] [weten] [das.]</l>
<l>[Als] [ons] [vorseide] [ieremias.]</l>
<l>doe hi eg's4ypten rumde tland.</l>
<l>Ward hi sere siec tehand.</l>
<l>Jn damasch so bleef hi dod.</l>
<l>Cambices die here grod.</l>
<l>DAmbices  ne liet ghenen sone.</l>
<l>Mar eenen dochter hadde die gone.</l>
<l>Die pantei gheeten was.</l>
<l>Jn percen waren als ict las.</l>
<l>.vii. heren die al tland.</l>
<l>Berechten onder des coninx hand.</l>
<l>Een wasser hiet ermeides.</l>
<l>Die nam die dochter ende seide des.</l>
<l>Dat hi dat rike cirus kinde.</l>
<l>Houden wilde want hijt minde.</l>
<l>Dat nochtoe ionc was ende hiet merges.</l>
<l>Mar hieran loech ermeides.</l>
<l>Want cambise die here grod.</l>
<l>Hadde  den broeder tevoren dod.</l>
<l>Dat niemen wiste dan dese allene.</l>
<l>Doch so wan ermeides clene.</l>
<l>War .vii. maenden droech hi crone.</l>
<l>Eenen broeder haddi ionc ende scone.</l>
<l>Ende seide ghent ware tkint  merges.</l>
<l>Cirus kint broeder cambices.</l>
<l>Sodat die ghene coninc ward.</l>
<l>Mar een der heren hadden onward.</l>
<l>Die tland berechte van persi.</l>
<l>Ende penset dat marges niet ne si.</l>
<l>Eene dochter haddi als ict las.</l>
<l>Dies coninx amie was.</l>
<l>Hi hiet hare dat soe bi nachte.</l>
<l>Hemelike den coninc besachte.</l>
<l>Of hi hadde enighe horen.</l>
<l>Want cambices daer tevoren.</l>
<l>lees Cambices</l>
<l>Armedes broeder de horen af sneet.</l>
<l>Jnne weet twi haddine leet.</l>
<l>Sodat die dochter dat besochte.</l>
<l>Ende soe den vader die mare brochte.</l>
<l>Dat hi sonder oren ware.</l>
<l>doe maectijt sinen ghenoten mare.</l>
<l>Ende si .vii. suoeren tesamen.</l>
<l>Sodat si hem sijn leuen namen.</l>
<l>Dese .ij. broedre weet vor waer.</l>
<l>Ne regnerden niet .i. iaer.</l>
<l>DJe .vij. heren dart land an staet.</l>
<l>Niemen  onder heme raet.</l>
<l>Wie nemen soude pantei.</l>
<l>Ende coninc sijn derbi.</l>
<l>Sodat si eenen raet doch vonden.</l>
<l>Dat si eene marghinstonde.</l>
<l>Elc vp sinen vrse quamen.</l>
<l>Vor dat palais alle tesamen.</l>
<l>Ende wies vrs dat dar eerst nie.</l>
<l>Wesen coninc sonder enuie.</l>
<l>Van desen .vij. hieter een dus.</l>
<l>'s4Ydaspis sone darius.</l>
<l>Die dede snachts vor sconinx sale.</l>
<l>Sinen stalwardre in stilre ware.</l>
<l>Sinen vrse eene merie riden.</l>
<l>Des marghins alsi ghinder tiden.</l>
<l>Ende tvrs ter plaetsen was ghestaen.</l>
<l>Ghedochtem der merien saen.</l>
<l>Ende nide ende hi ward coninc daer.</l>
<l>Dit was int .xxxviii.ste iaer.</l>
<l>Dat rike began van persi.</l>
<l>Te wiue nam hi pantei.</l>
<l>DEsen darius kende wel.</l>
<l>Die goede ierobabel.</l>
<l>Hiertevoren sprac ic van hem.</l>
<l>Dat hi te iherusalem.</l>
<l>Van babilonien die iueden brachte.</l>
<l>Hi was van dauids gheslachte.</l>
<l>Want die goede iosias.</l>
<l>Van  den quaden ieconias.</l>
<l>Dien nabugodonosor sloech dod.</l>
<l>lees Namen</l>
<l>lees hale</l>
<l>lees zorobabel</l>
<l>lees wan</l>
<l>Ende vter stede warp al blod.</l>
<l>Jeconias ioachim.</l>
<l>Die wars ghewonnen van him.</l>
<l>Ende die wan salathiel.</l>
<l>Den vader wan  zorobabel.</l>
<l>Dit es tgheslachte dar soe af quam.</l>
<l>Die den diuel de macht nam.</l>
<l>Als die redene tellet hiernaer.</l>
<l>Zorababe  horde vorwaer.</l>
<l>Dat sijn vrient dese darius.</l>
<l>Coninc worden was aldus.</l>
<l>Want doe cambise vtegaf tword.</l>
<l>Den tempel mede te makene vord.</l>
<l>Was zorobabel ghevaren.</l>
<l>Tote desen darius tewaren.</l>
<l>Die raet van den houe was.</l>
<l>Ende sochte an den coninc das.</l>
<l>Te verkerne sinen sin.</l>
<l>Haer eed  diedde meer no min.</l>
<l>doe riet hem dus zorobabel.</l>
<l>Belof gode van 's4ysrahel.</l>
<l>Gheuet hi die de coninccrone.</l>
<l>Te makene sinen tempel scone.</l>
<l>Ende dattu noch soud wedergheuen.</l>
<l>De vate die int land sijn bleuen.</l>
<l>Dit word belouede darius.</l>
<l>Ende es coninc worden dus.</l>
<l>Vp den trost van deser conde.</l>
<l>Zorobabel machen begonde.</l>
<l>Den tempel bi den ghehete.</l>
<l>Van zacharias den prophete.</l>
<l>Ende bi aggeus prophecie.</l>
<l>doe quamen die prince van surie.</l>
<l>Die hem twerc verboden dare.</l>
<l>Hen ware dat bi den coninc ware.</l>
<l>Sodat selue zorobabel.</l>
<l>Ende haer coninc alsowel.</l>
<l>Ten coninc darius voeren saen.</l>
<l>Dar hi was vele bet ontfaen.</l>
<l>Dan hi waende hebben verdient.</l>
<l>Want onder des coninc vrient.</l>
<l>Die sijns lijfs hoede namen.</l>
<l>lees van</l>
<l>lees zorobabel</l>
<l>Haer eed lees Maer en</l>
<l>Mede was ghebeet tesamen.</l>
<l>Ende derre ne waren waer tve.</l>
<l>Des nachts hadde darius so wee.</l>
<l>Dat hi slapen niet ne mochte.</l>
<l>Sodat hi eene redene vordbrochte.</l>
<l>Hem drien die hem waren bi.</l>
<l>Welc hem dincke dat sterker si.</l>
<l>So coninc so wijn so wijf.</l>
<l>Ende belouedem sonder blijf.</l>
<l>Die des wijns  ware ende vroet.</l>
<l>Hi soudem doen eere ende goet.</l>
<l>Des  marghins quamen die drie voren.</l>
<l>Dart al die heren mochten horen.</l>
<l>Dat die coninc sterker ware.</l>
<l>Seide die eerste al openbare.</l>
<l>Want die mensce es bi naturen.</l>
<l>Here van allen creaturen.</l>
<l>Ende die coninc es smenscen here.</l>
<l>Dander prijsden den wijn mere.</l>
<l>Want die mensce den coninc duinghet.</l>
<l>Het doe die sijn dat hiet vulbringhet.</l>
<l>Ende die cracht die de wijn heuetin.</l>
<l>Die duinghet des menscen sin.</l>
<l>Zorobabel seghet in sine ghescede.</l>
<l>So es twijf sterker dan dander bede.</l>
<l>So draghet den coninc men maecht kinnen.</l>
<l>Ende hem die den wijngard winnen.</l>
<l>Dese voet ende draghet twijf.</l>
<l>Ende gheuet hem voetsel ende lijf.</l>
<l>Ende oec siet men sonder beuen.</l>
<l>Den man vord wijf setten leuen.</l>
<l>Het was sprac hi vp eenen dach.</l>
<l>Dat ic eens coninx amie sach.</l>
<l>Die den coninc meneghen slach.</l>
<l>Gaf dar hi selue toesach.</l>
<l>Ende was soe droeue was soe vro.</l>
<l>De coninc was oec mede also.</l>
<l>Bouen al desen ghelouets mi.</l>
<l>Seggic dat wareit sterker si.</l>
<l>Soe es ewelic soe ne verkert niet.</l>
<l>Gods wareit eist diet al besiet.</l>
<l>So maket al ende soe berecht.</l>
<l>lees wijs</l>
<l>Al de werelt nv ende echt.</l>
<l>Ende dar mach niet ieghen staen.</l>
<l>Al volghedensis sonder waen.</l>
<l>Dat zorobabel seide waer.</l>
<l>Darius hiet hem hesscen daer.</l>
<l>Wat hi wilde mar hi bat.</l>
<l>Dat men weder in sire stad.</l>
<l>Den tempel liete maken hem.</l>
<l>Ende men in iherusalem.</l>
<l>Weder soude  ons heren vate.</l>
<l>Die coninc was vro vtermate.</l>
<l>Wantdat hem ghedinct derof.</l>
<l>Dattet was sijn belof.</l>
<l>Ende dede dat in lettren setten.</l>
<l>Dat die princen niet ne letten.</l>
<l>Hem die in dien tempel wrochten.</l>
<l>Mar dat si hem hulpe brochten.</l>
<l>Ende si hem gauen offranden.</l>
<l>Van sconinx tenten  in den landen.</l>
<l>Wijn ende soud ende dartoe coren.</l>
<l>Omdat die iueden darvoren.</l>
<l>Gode souden bidden ghinder.</l>
<l>Vor sijn lijf ende vor sine kinder.</l>
<l>Wiere so iet oec ieghen doet.</l>
<l>Hi verburd lijf ende goet.</l>
<l>Oec sendi bi zorobabel.</l>
<l>Ons heren vate wech alsowel.</l>
<l>Hi kerde dor tland van calde.</l>
<l>Ende voerde vor hem der iueden me.</l>
<l>MEn bestont dat werc aldaer.</l>
<l>Jnt coninx darius ander iaer.</l>
<l>Vulmaecht ward in den .vii. iare.</l>
<l>Na die figure na die ghebare.</l>
<l>Recht als salomon die here.</l>
<l>Ghemaect hadde wileneere.</l>
<l>Leden waest .xlvi. iaer.</l>
<l>Dat mens eerst begonste daer.</l>
<l>Als orlof gaf coninc cirus.</l>
<l>doe starf die prophete aggeus.</l>
<l>Eerlike dalfmen ende wel.</l>
<l>doe quam tfolc van 's4ysrahel.</l>
<l>Ende wiedent in marte als ict sach.</l>
<l>lees sende</l>
<l>lees renten</l>
<l>Vp den .xiii. dach.</l>
<l>Pascen hildsi na die wet.</l>
<l>Eene arke hebsire in gheset.</l>
<l>Mar niet ne wanic dat soet was.</l>
<l>Dar men of in mo's4yses las.</l>
<l>Als ep's4yphanius scriuet vorwaer.</l>
<l>Mar soe was ghemerct  darnaer.</l>
<l>Oec bleef dod zacharias.</l>
<l>Die bi aggeus gheleit was.</l>
<l>Darna verloes darius die man.</l>
<l>Eg's4ypten dat cambices wan.</l>
<l>Ende hi starf doe nam crone.</l>
<l>Cerces sijn sone te lone.</l>
<l>IN darius tiden als ict gome.</l>
<l>doe begonsten die van rome.</l>
<l>Hare coninghe te doene of.</l>
<l>Ende hadden raetgheuers int hof.</l>
<l>Tien tiden ne hadde sonder ghilen.</l>
<l>Tromsce rike neware .xv. milen.</l>
<l>Sonder crone waren si dus.</l>
<l>Al toten keiser julius.</l>
<l>Tien tiden starf pictagoras.</l>
<l>Die vinder van der musiken was.</l>
<l>CErces coninc darius sone.</l>
<l>Erde gode als die gone.</l>
<l>Die sinen vader wilde slachten.</l>
<l>Eg's4ypten wan hi met crachten.</l>
<l>Hi was die grieken wan.</l>
<l>Dat alexander werken  began.</l>
<l>doe was in iherusalem.</l>
<l>El's4yachim ende onder hem.</l>
<l>Was al tegader der iueden land.</l>
<l>Bisscop was hi als ict vand.</l>
<l>Die iueden bleuen nvmeer vord.</l>
<l>Sonder coninc alsmen hord.</l>
<l>Ende van bisscoppen berecht.</l>
<l>Al ghi hierna sult horen echt.</l>
<l>Na cerces was artabanus.</l>
<l>Coninc in persen wi lesent dus.</l>
<l>Hi regnerde maende .vii.</l>
<l>Gheboren ward in sine leuene.</l>
<l>Socrates die filosophien.</l>
<l>lees ghemaect</l>
<l>lees pitagoras</l>
<l>lees wreken</l>
<l>Jn sinen tiden was ghesien.</l>
<l>Een steen van den hemele vallen.</l>
<l>Jn die  griexe zee met allen.</l>
<l>Die ghemaect was als eene gheet.</l>
<l>Dus eist bescreuen godeweet.</l>
<l>ARtaxerces was darnaer.</l>
<l>Jn persen coninc weet vorwaer.</l>
<l>Tien tiden die pape esdras.</l>
<l>Die wel in sijn huvs was.</l>
<l>Screef hi bi der herten ende vant.</l>
<l>de wet algader die verbrant.</l>
<l>Was van den quaden nabusardan.</l>
<l>doe men die stad iherusalem wan.</l>
<l>Esdras ghewan orlof an hem.</l>
<l>Te vaerne in iherusalem.</l>
<l>de wet sinen volke te lerne.</l>
<l>Die coninc oec om hem terne.</l>
<l>Gaf hem lettren in surien.</l>
<l>Ten prince van sire partien.</l>
<l>Dat si hem coren olie ende soud.</l>
<l>Ende ghelt gauen van sire scoud.</l>
<l>Ende al die van den temple mede.</l>
<l>Scalt hi quite dor sine bede.</l>
<l>Oec omboet esdras tewaren.</l>
<l>Den gheuanghene 's4ysrahelscen scaren.</l>
<l>Die waren int land van caspia.</l>
<l>Datter hem mede volghede na.</l>
<l>.l.dusent.ende.dcccc.Ende.xx.</l>
<l>man sowiensoes wondert.</l>
<l>Jn artaxerses .vij.ste iaer.</l>
<l>Voeren si te lande dats waer.</l>
<l>Te iherusalem voeren si saen.</l>
<l>Ende hebben hare offrande ghedaen.</l>
<l>Dat  vernam hi dat die iueden.</l>
<l>Ghelijc onwetic rueden.</l>
<l>Ghehuwet waren an heidinsce diet.</l>
<l>Jeghen die wet die god behiet.</l>
<l>Die sciet alle esdras daer.</l>
<l>Jn artaxerces .xx.ste iaer.</l>
<l>Was een iuede hiet neemias.</l>
<l>Die des coninx scinke was.</l>
<l>Hi vernam ter seluer vre.</l>
<l>Jherusalem sijn sonder mure.</l>
<l>lees Dar</l>
<l>Ende mesbaerderomme sere.</l>
<l>Sodat hi an sinen here.</l>
<l>Orlof ghewan te vestene scone.</l>
<l>Ende vor dor tland van babilone.</l>
<l>Ende voerde vor hem vele der gheuane.</l>
<l>Met groter pine als ic wane.</l>
<l>So veste hi weder die stede.</l>
<l>Jn onghere ende in onvrede.</l>
<l>Sodat hire .ij. iaer an wrochte.</l>
<l>Sodat men hem die mare brochte.</l>
<l>So dat hem theleghe vier ghebrake.</l>
<l>Dar men doffrande mede ontstake.</l>
<l>Ende dat ieremias die colen.</l>
<l>Ende die brande hadde verholen.</l>
<l>Ghelet int  van iosaphat.</l>
<l>doe men vellede die stad.</l>
<l>Dar si ghenen pit vpbraken.</l>
<l>Vondsi de colen ende staken.</l>
<l>Ende vet  water vonden si daer.</l>
<l>Dat leiden si vp den outaer.</l>
<l>Ende aldar die offrande vp lach.</l>
<l>Dar quam vier vd dar men toesach.</l>
<l>Des dancten si gode onsen here.</l>
<l>Die hem dede alsulke eere.</l>
<l>Esdras leerdem de wet.</l>
<l>Die van gode was gheset.</l>
<l>Ende van mo's4yses ghescreuen.</l>
<l>Els waer soe verloren bleuen.</l>
<l>Oec so dede neemias.</l>
<l>Want die stede. idel was.</l>
<l>Tlandvolc wonen in der steden.</l>
<l>Some met cauele some met beden.</l>
<l>Te sinen herre keerdi dernaer.</l>
<l>Jn artaxerces .xvij. iaer.</l>
<l>Mar eer hi starf leesmen van hem.</l>
<l>Keerdi weder in iherusalem.</l>
<l>Ende beterde die dinc die nod was.</l>
<l>Ende doe starf neemias.</l>
<l>Was hem ghemaect sepulture.</l>
<l>Want hine maecte bi den mure.</l>
<l>Na artaxerces droech in persi.</l>
<l>hier ontbreekt dal</l>
<l>Exerces  crone lesen wi.</l>
<l>Mar dan was maenden newaer .ij.</l>
<l>doe sogdianus lettel mee.</l>
<l>Waer .vij. maende wi lesent dus.</l>
<l>Ende daerna darius notus.</l>
<l>doe  verloes eg's4yptenland.</l>
<l>Tien tiden ontstac eerst die brand.</l>
<l>Van etna den berch in cicile.</l>
<l>Die noch berrent teser wile.</l>
<l>Ende doe leuede 's4ypocras.</l>
<l>Die vindere van visiken was.</l>
<l>Plato die ward doe gheboren.</l>
<l>Dar wi wonder vele of horen.</l>
<l>Darna droech assuerus crone.</l>
<l>Dar ic een geeste af scriue scone.</l>
<l>Assuerus was coninc van persi.</l>
<l>Ende van meden lesen wi.</l>
<l>Sijn conincrike quam ghelopen.</l>
<l>Van endi tote eth's4yopen.</l>
<l>Susen was sine hofstede.</l>
<l>Jn sijn derde iaer hi dede.</l>
<l>Een of houden sinen lieden.</l>
<l>Feeste te doene horic dieden.</l>
<l>Dat host  stond .c.ende.lxx. daghe.</l>
<l>Jnt edel huvs dans ghene saghe.</l>
<l>Dat aldaer in susen stoet.</l>
<l>Sine colummen seluerin goet.</l>
<l>Tecsel was als demel ghedaen.</l>
<l>Ende tferwelf oec sonder waen.</l>
<l>Darin meneghe gimme diere.</l>
<l>Staende in sterre maniere.</l>
<l>Na dat spel van deser feesten.</l>
<l>Dat hi dede sinen meesten.</l>
<l>Bat hi allen den lieden mede.</l>
<l>Tote susen van der stede.</l>
<l>Die aten buten diere sale.</l>
<l>Jnt hof van weilden seit die tale.</l>
<l>Jnt hof van weilden was een wijngard.</l>
<l>de ranken seluerin diere ende ward.</l>
<l>de blade van goude rene.</l>
<l>Alle die druve diere stene.</l>
<l>Durgate ende gheset tesamen.</l>
<l>lees Xerces</l>
<l>lees Die</l>
<l>lees hof</l>
<l>Vd desen houe als wijt vernamen.</l>
<l>Sijn welna comen al ghemene.</l>
<l>Die durgate preciose stene.</l>
<l>Ouer dat volc entie baroene.</l>
<l>Waren gherecht pawelioene.</l>
<l>Dar die colummen seluerin.</l>
<l>Of waren ende marberin.</l>
<l>Ende lijste van 's4yuore.</l>
<l>Dat  dur repe als ict hore.</l>
<l>Bissin ofte purpurin.</l>
<l>Darin bedden fijn goudin.</l>
<l>Die gheset al ommetrent.</l>
<l>Waren vp dat pauement.</l>
<l>Dat pauement was marberin rike.</l>
<l>Groene na der mirauden ghelike.</l>
<l>Al datter was dranc wijn dat woude.</l>
<l>Ende die vaten waren alle van goude.</l>
<l>Die coninghinne hiet vasti.</l>
<l>Ende hilt den vrouwen feeste derbi.</l>
<l>Jn de coninclike sale.</l>
<l>Des .vii. daghes hadde wale.</l>
<l>Assuerus ghedronken van wine.</l>
<l>Ende hiet dat men de vrouwe sine.</l>
<l>Hem brochte want hi wilde toghen.</l>
<l>Al den lieden vor den oghen.</l>
<l>Hoe dor scone dat soe ware.</l>
<l>Mar die vrouwe hadt ommare.</l>
<l>Te doene dat hi ghebod.</l>
<l>Des quam hem ane gramscap grod.</l>
<l>Ende hi vraghede den .vii. vroeden.</l>
<l>Die altoes bi hem stoeden.</l>
<l>Wat die vrouwe hadde mesdaen.</l>
<l>Een hiet manucam seide saen.</l>
<l>Here soe ne heuet niet allene.</l>
<l>Di ghequets mar alghemene.</l>
<l>Al die man van dinen rike.</l>
<l>Want die vrouwen ghemeenlike.</l>
<l>Sullen bi desen bispele.</l>
<l>Hare mans te min ontsien  vele.</l>
<l>Doese ontsegghen openbare.</l>
<l>Ende nem .i. beter ouer hare.</l>
<l>Dit ghebot was also saen.</l>
<l>lees Dar</l>
<l>Jn al dat conincrike ghedaen.</l>
<l>Darna des coninx raet woude.</l>
<l>Dat men dat land dorsoeken soude.</l>
<l>Ende vtenemen die sconste maghede.</l>
<l>Welkesore hem best baghede.</l>
<l>Die soude die crone ontfaen.</l>
<l>Dit dochte den coninc wel ghedaen.</l>
<l>Een iuede was dar int land.</l>
<l>Die mardocheus was ghenand.</l>
<l>Comen van beniamins gheslachte.</l>
<l>Die nabugodonosor met crachte.</l>
<l>Vinc doe ioachim ieconias.</l>
<l>Die iuede ghevanghen was.</l>
<l>Eens broeder drochter  hadde hi.</l>
<l>Die erster  hiet lesen wi.</l>
<l>So scone dat mense mede brochte.</l>
<l>Hi hiet hare ofmen besochte.</l>
<l>Wie so ware dat so hare wachte.</l>
<l>Topenbarne haer gheslachte.</l>
<l>Dese ester die beuel.</l>
<l>Des conincs camerlinc so wel.</l>
<l>Die de maghede hilt in sire trouwen.</l>
<l>Hi gaf hare .vii. ioncvrouwen.</l>
<l>Diese parerden ende hars plaghe.</l>
<l>Ende eer soe bi den coninc laghe.</l>
<l>Moestmense vermen een alf iaer.</l>
<l>Met diere olien bestriken daer.</l>
<l>Ende een alf iaer nutten mede.</l>
<l>Specie van groter dierhede.</l>
<l>Ende danne toten coninc gaen.</l>
<l>Ende alsoe dan vp was ghestaen.</l>
<l>Bleefse buten al tesamen.</l>
<l>Die coninc ne onbodse bi namen.</l>
<l>Mardocheus wandelde in die sale.</l>
<l>Ende nam goem der nichten wale.</l>
<l>Alsodat die dach es comen.</l>
<l>Dat soe dartoe es ghenomen.</l>
<l>Toten coninc snachts te gane.</l>
<l>Alsulke chireit nam soe ane.</l>
<l>Als haer gaf die camerlinc.</l>
<l>Want soe ne wilde el ghene dinc.</l>
<l>Jn assuerus .vii. iaer.</l>
<l>Jn loumaent weet vor waer.</l>
<l>lees dochter</l>
<l>lees ester</l>
<l>Den .x. dach dat dit gheviel.</l>
<l>So bequam den coninc so wel.</l>
<l>Dat hi haer gaf bedi.</l>
<l>Die crone die droech vasti.</l>
<l>Eene maent hilt hi die feeste.</l>
<l>Oec ghebod hi dat ment gheleste.</l>
<l>Dat men al tland vierde aldure.</l>
<l>Als langhe als die feeste ghedure.</l>
<l>Mardocheus was bi der nichten.</l>
<l>Sodat hem .ij. horde dichten.</l>
<l>Die moghende waren ende heren grod.</l>
<l>Om te slane den coninc dod.</l>
<l>Sire nichten dedijt verstaen.</l>
<l>Die toten coninc es ghegaen.</l>
<l>Ende hem ghene mord orconde.</l>
<l>Vte mardocheus monde.</l>
<l>Men besocht ende men vant waer.</l>
<l>Ende men hincse bede daer.</l>
<l>Die coninc dede in sine 's4ystorie.</l>
<l>Setten dat vte sire memorie.</l>
<l>Altoes nemmermee ne quame.</l>
<l>Ende oec mardocheus name.</l>
<l>HJernaer verhief hi eenen man.</l>
<l>Die gheheten was aman.</l>
<l>Van agag  gheslachte gheboren.</l>
<l>Die samuel hiertevoren.</l>
<l>Altemale in sticken sneet.</l>
<l>Als in der coninghe boec steet.</l>
<l>Al dat was in assuerus sale.</l>
<l>Knielde vor hem altemale.</l>
<l>Diere diende in dat huvs.</l>
<l>Sonder allene madocheus.</l>
<l>Hi liet ende al dur die wet.</l>
<l>Aman heuet bevraghen bet.</l>
<l>Wat hi ware doe hordi wel.</l>
<l>Dat hi ware van 's4ysrahel.</l>
<l>Ende seide menech vri persien.</l>
<l>Bughet vor mi die knien.</l>
<l>Dese scalc heuet onwerd dan.</l>
<l>Mettien so visierde aman.</l>
<l>Die iueden te dodene ghemeenlike.</l>
<l>Die waren in assuerus rike.</l>
<l>Te wraken van der scade mede.</l>
<l>lees mardocheus</l>
<l>Die hem bi wilen saul dede.</l>
<l>doe hi die amelechiten versloech.</l>
<l>An den coninc dat hijt droech.</l>
<l>Ende ghewan dat men te dod.</l>
<l>Al sloech bede clene ende grod.</l>
<l>Alle die iueden sonder waen.</l>
<l>Die in sijn rike waren beuaen.</l>
<l>doe die iueden dat vernamen.</l>
<l>Weenden si alle tesamen.</l>
<l>Ende mardocheus was tompaise.</l>
<l>Ende stond ende riep vor den pallaise.</l>
<l>Ende was in groten mesbare.</l>
<l>doe ester wiste die mare.</l>
<l>Dat haer oem mesbarde so.</l>
<l>Was soe vtermaten onvro.</l>
<l>Ende hi onbod hare dat soe ghinghe.</l>
<l>Ten coninc ende soe verdinghe.</l>
<l>Hare volc ende hare maghe.</l>
<l>Het sijn seit soe .xxx. daghe.</l>
<l>Dat mi die coninc niet ombod.</l>
<l>Ende sin ghebot es also grod.</l>
<l>Wiesore comt al ongheboden.</l>
<l>Dat menne moet daromme doden.</l>
<l>Hen si dat met sachten moede.</l>
<l>de coninc sine guldine roede.</l>
<l>Te hem ward biede doe sprac aldus.</l>
<l>Anderwarf mardocheus.</l>
<l>Wie weet dat in sinen sinne.</l>
<l>Of du bedi best conincghinne.</l>
<l>Worden dattu toter nod.</l>
<l>Gods volc soud quiten van der dod.</l>
<l>Svigestu nv god sal de sine.</l>
<l>Bi eenen andren vter pine.</l>
<l>Quiten ende du sulteromme algader.</l>
<l>Verderuen ende tgheslachte dijns vader.</l>
<l>doe bad ester dat hi dade.</l>
<l>Alle die iueden bi sinen rade.</l>
<l>Vasten die waren in die stede.</l>
<l>.iij. daghe ende vor hare bidden mede.</l>
<l>Ten derden daghe heuet soe al anghedaen.</l>
<l>Haer parrement ende es ghegaen.</l>
<l>Met .ij. ioncvrowen dar ter stad.</l>
<l>Dar assuerus selue sat.</l>
<l>Assuerus  vp sijn sitten sat.</l>
<l>Ende als hi heuet besien dat.</l>
<l>Dat soe dar quam heuet hi mettien.</l>
<l>Met vreeden oghen vpghesien.</l>
<l>Van vresen soe an ommacht ghinc.</l>
<l>Ende als de coninc sach de dinc.</l>
<l>Bequaemt hem wel ende heuet de roede.</l>
<l>Haer gheboden in sachten moede.</l>
<l>Ende soe heuet die roede ghecust.</l>
<l>Die coninc sprac segt wat v lust.</l>
<l>Ester ic sal gheuen di.</l>
<l>Wat so du ebben wilt van mi.</l>
<l>Here seit soe ghi ende aman.</l>
<l>Comt eden eten met mi dan.</l>
<l>doe stont hi vp ende ghinc met hare.</l>
<l>Ende namse in sinen scod aldare.</l>
<l>Ende seide wes onueruard van sinne.</l>
<l>Du bliues met mi conincghinne.</l>
<l>Ter werscap dranc assuerus soe.Dat</l>
<l>hi was sad ende vro.</l>
<l>doe seidi ester doe dine bede.</l>
<l>Du suldse ebben hier ter stede.</l>
<l>Here seit soe eet met mi dan.</l>
<l>Echt marghin ghi ende aman.</l>
<l>Dan salic segghen wat ic mene.</l>
<l>Amans bliscap was niet clene.</l>
<l>Hi ghinc danen te sinen huvs.</l>
<l>doe sach hi dat mardocheus.</l>
<l>Selfs niet ieghen hem vpstont.</l>
<l>Maectijt sinen vrienden cont.</l>
<l>Ende toghedem sine moghenthede.</l>
<l>Dartoe seidi hem oec mede.</l>
<l>Dat de conincghinne allene.</l>
<l>Van al den prinsen ghemene.</l>
<l>Te werscap metten coninc bad.</l>
<l>Ende dat dochtem niet al dat.</l>
<l>Saghe hi mardocheus leuen.</l>
<l>Doe seide te hem sine neuen.</l>
<l>Mac .i. galghe in dijn huvs.</l>
<l>Die oghe es .l. cubitus.</l>
<l>Ende raet den coninc dat men dan.</l>
<l>Dar hanghe den iuedscen man.</l>
<l>de galghe aman maken hiet.</l>
<l>Des nachts sliep de coninc niet.</l>
<l>doe hiet hi sine geesten lesen.</l>
<l>Vor hem ende vant in desen.</l>
<l>Dat darin ghescreuen stond.</l>
<l>Hoe mardocheus maecte cond.</l>
<l>Der princen raet die ontliuen.</l>
<l>Den coninc wilden bede met kniuen.</l>
<l>Hi vraghede wat eeren men dede.</l>
<l>Mardocheuse om die trouwede.</l>
<l>Neghene eere andword soe  weder.</l>
<l>doe vraghedi wie dar ware neder.</l>
<l>Men seide niemen dan aman.</l>
<l>Hi es ter salen comen an.</l>
<l>Om te radene dinghe.</l>
<l>Dat men mardocheus hinghe.</l>
<l>Assuerus hieten roepen daer.</l>
<l>Ende hi dat seide ouerwaer.</l>
<l>Wat eeren men den  man doen soude.</l>
<l>Die den coninc eeren woude.</l>
<l>doe pensdi dat hi ware die man.</l>
<l>Ende seide men sal hem doen an.</l>
<l>Coninx ghewaden ende coninx crone.</l>
<l>Vp sconinx vrse setten scone.</l>
<l>de vorbaerste van den princen sal.</l>
<l>Turs dor die stad leeden oueral.</l>
<l>Ende roepen lude ende niet stille.</l>
<l>de man die den coninc wille.</l>
<l>Eeren. salmen eeren dus.</l>
<l>Dus seide die coninc assuerus.</l>
<l>Ganc  doe marchodeuse  dit.</l>
<l>Die vor ghene porte sit.</l>
<l>Ne laets achter cleen no grod.</l>
<l>Aman dede dat hi ghebod.</l>
<l>Mar node dedit sonder waen.</l>
<l>Ende doe de dinc was ghedaen.</l>
<l>Ghinc hi sere mesbaren.</l>
<l>doe seiden sine vriende tewaren.</l>
<l>Es hi van den iueden gheboren.</l>
<l>Dar du dus best ghevallen voren.</l>
<l>So ne machtu niet ghestaen.</l>
<l>doe quamen des coninx boden saen.</l>
<l>lees si</l>
<l>lees mardocheuse</l>
<l>Diene ter werscap comen hieten.</l>
<l>Hi moest doen al souds hem verdrieten.</l>
<l>Die coninc seide ester minne.</l>
<l>Sech wattu wilt in dinen sinne.</l>
<l>Here seid soe ghef mi mijn leuen.</l>
<l>Ende miere liede wi sijn verdreuen.</l>
<l>Vergaue god dat mens  vercochte.</l>
<l>So suegic ende versuchte onsochte.</l>
<l>de coninc sprac wie doet dat dan.</l>
<l>Here ons viand aman.</l>
<l>Aman wonderts als hijt vernam.</l>
<l>Mar assuerus die was gram.</l>
<l>Ende es al gram vpghestaen.</l>
<l>Ende in sinen houe ghegaen.</l>
<l>Mar aman es dar bleuen.</l>
<l>Ester te biddene om sijn leuen.</l>
<l>Ende als die coninc comt dar weder.</l>
<l>So vint hine gheuallen neder.</l>
<l>Vpt bedde bi der conincghinne.</l>
<l>doe sprac hi met vreeden sinne.</l>
<l>Wil hi mijn wijf vor mijn oghen.</l>
<l>Vercrachten hoe mochtict ghedoghen.</l>
<l>Sodat die coninc dat weet.</l>
<l>Dat in sijn huvs was ghereet.</l>
<l>Eene galghe om mardocheus dod.</l>
<l>Daran hine hanghen ghebod.</l>
<l>Ende gaf ester der conincghinnen.</l>
<l>Dat huvs ende datter was binnen.</l>
<l>Mardocheus ward ontfaen.</l>
<l>Van den coninc te houe saen.</l>
<l>Want ester liede dat haer oem ware.</l>
<l>Assuerus die gaf hem dare.</l>
<l>Sijn vingherlin te zeghelne mede.</l>
<l>Dat hi aman nemen dede.</l>
<l>Ester beual hem al haer dinc.</l>
<l>Anderwarf bad soe den coninc.</l>
<l>Vp sine voete weenende seere.</l>
<l>Dat hi de lettren verkere.</l>
<l>Die aman hadde ghescreuen.</l>
<l>Jeghen al der iueden leuen.</l>
<l>Die dinc was den coninc lief.</l>
<l>Mardocheus screef eenen brief.</l>
<l>Ende zegheldene met sinen handen.</l>
<l>lees men ons</l>
<l>Tote den princen van den landen.</l>
<l>Dat men die iueden niet ne versleet.</l>
<l>Mar die ghene die waren ghereet.</l>
<l>Te harre dod soudmen verslaen.</l>
<l>de here souden te hulpen staen.</l>
<l>Den iueden ende hem gheuen die macht.</l>
<l>Aldus worden si wel gheacht.</l>
<l>Sodat menech heidin besmet.</l>
<l>Hem bekerde an hare wet.</l>
<l>.lxxv.dusent harre viande.</l>
<l>Worden ontliuet achter lande.</l>
<l>Jn susen waerre ontliuet ghinder.</l>
<l>.xv. deromme van amans kinder.</l>
<l>Ende .dccc. porters mede.</l>
<l>Dus ghewonnen si den vrede.</l>
<l>de iueden ende des conincs minne.</l>
<l>Bi ester der conincghinne.</l>
<l>IN assuerus tide ghesciede.</l>
<l>Dat  vrankerike de liede.</l>
<l>Van cens die hertoghe bremius.</l>
<l>Rome wan ende al die huvs.</l>
<l>Welnaer verbernede in die stede.</l>
<l>Tien tiden so daden of mede.</l>
<l>Hare raetgheuers die romeine.</l>
<l>Ende maecterof tribune alreine.</l>
<l>Aristotiles ghinc ter scolen do.</l>
<l>Sijn meester was plato.</l>
<l>Na assuerus wi lesent dus.</l>
<l>Was coninc acherces  ochus.</l>
<l>Die tland van surien beual.</l>
<l>Eenen hiet vagosus al.</l>
<l>Jn iherusalem so was.</l>
<l>Een here een bisscop als ict las.</l>
<l>Sine name was iohan.</l>
<l>Sijn moeder  leide sin deran.</l>
<l>Omt bisscopdoem ende hiet ihesus.</l>
<l>Hi ghewan hulde an vageus.</l>
<l>Ende waenderbi hebben de macht.</l>
<l>Sodat hi in dien tempel vacht.</l>
<l>Jeghen den broeder ende bleef dod.</l>
<l>Vagosus hadde dies gramscap grod.</l>
<l>hier ontbreekt van</l>
<l>lees brennus</l>
<l>lees artaxerces</l>
<l>lees broeder</l>
<l>lees vagosus</l>
<l>Ende quam te iherusalem.</l>
<l>doe wilden si verbieden hem.</l>
<l>Dat hi in den tempel niet ne ghinghe.</l>
<l>Mar hi andworde te desen dinghe.</l>
<l>Dat hi vele suuere ware.</l>
<l>Dan de dode dar si dare.</l>
<l>Onsuuerden die kerke mede.</l>
<l>doe hi inquam rofdi die stede.</l>
<l>Ende setten vp hem den chens weder.</l>
<l>Die bi beden esdras  neder.</l>
<l>Tevoren hadde ghedaen legghen.</l>
<l>Van desen ochus oric segghen.</l>
<l>Dat hi eg's4ypten wederwan.</l>
<l>Neptanabus ward van hem dan.</l>
<l>Al verdreuen moghentlike.</l>
<l>Bi hem verdarf dat eg's4ypse rike.</l>
<l>Some geesten ghewaghen das.</l>
<l>Dat hi alexanders vader was.</l>
<l>Jn ochus tiden de romeine.</l>
<l>Verwonnen die fransoise alreine.</l>
<l>Ende plato die ph's4ylosoph's4yen.</l>
<l>Die starf mede onder dien.</l>
<l>ARsamus ward here grod.</l>
<l>Na sijns vader ochus dod.</l>
<l>Johannes van iherusalem.</l>
<l>Die bisscop bleef dod onder hem.</l>
<l>Jadus sijn sone ward in die stede.</l>
<l>Bisscop ende here mede.</l>
<l>Na arsamus ward in persi.</l>
<l>Darius sijn sone coninc vri.</l>
<l>Die sette eenen saraballe.</l>
<l>Over die van surien alle.</l>
<l>Die was een samaritaen.</l>
<l>Dat hi den chens soude ontfaen.</l>
<l>Jadus hadde alst bescreuen es.</l>
<l>Eenen broeder hiet manasses.</l>
<l>Die bisscop gherne hadde ghewesen.</l>
<l>Saraballen dochter nam hi bi desen.</l>
<l>Ende want soe neghene iodinne was.</l>
<l>So verbod hem dor das.</l>
<l>Vord te diene onsen here.</l>
<l>Dus voer hi wech te sinen suere.</l>
<l>Saraballa belouede him.</l>
<l>Vp den berch van garissim.</l>
<l>Te makene eenen moenster hem.</l>
<l>Na dien van iherusalem.</l>
<l>Ende hem die hem volghede mede.</l>
<l>Den volke gaf hi land ende stede.</l>
<l>Jn dien tiden wi lesent dus.</l>
<l>Van rome torquatus manlius.</l>
<l>Dede sinen sone thouet afslaen.</l>
<l>Omdat hi wijch hadde bestaen.</l>
<l>Jeghen den raet der groter eeren.</l>
<l>Nochtan vacht hi zeghe met eeren.</l>
<l>IN dien tiden dat dit was.</l>
<l>So sloech dod pausanias.</l>
<l>Ph's4ylippus alexanders vader.</l>
<l>Dat wrac alexander algader.</l>
<l>Ende ward in grieken doe coninc.</l>
<l>Die weten wille hoet hem verghinc.</l>
<l>Distorie vten latine.</l>
<l>Vind hi ghedict bi mire pine.</l>
<l>Hoe hi darius verwan.</l>
<l>Ende portuse den stouten man.</l>
<l>Aldar hi vor tiren lach.</l>
<l>Quam sarraballa vp eenen dach.</l>
<l>Te hem met .viii'hm. man.</l>
<l>Dar hi sine hulde ghewan.</l>
<l>Ende beiaghede dar van him.</l>
<l>Vp den berch te garissim.</l>
<l>Sinen suaselinc eene kerke.</l>
<l>Te makene van dieren werke.</l>
<l>de monster stoet in waren saken.</l>
<l>Totendatten die van rome braken.</l>
<l>Manasses die ward bisscop daer.</l>
<l>Do ward  tiren weet vorwaer.</l>
<l>Een eiland mar alexander.</l>
<l>Dammet ouer dat noit ander.</l>
<l>Man tevoren doen ne conde.</l>
<l>Ende slichtet in den gronde.</l>
<l>Die iueden ende iherusalem.</l>
<l>Worden vri ghemaket bi hem.</l>
<l>Mar hi ontseide die vriede.</l>
<l>Dien van samaria ende hare stede.</l>
<l>Hier nemt ende terre  steden.</l>
<l>lees was</l>
<l>Trike van persen ende van meden.</l>
<l>Tgriexe rike comt hier an.</l>
<l>doe alexander die stoute man.</l>
<l>Weder in bab's4ylonien quam.</l>
<l>Venijn hi van der suster nam.</l>
<l>Sodat hi verloes die tale.</l>
<l>Mar hi screef sinen wille wale.</l>
<l>Sijn rike liet hi niet gheel.</l>
<l>Mar hi maecteran .xii. deel.</l>
<l>Ende besettet an .xii. heren.</l>
<l>Want hi ne ionde niemen der eeren.</l>
<l>Dat hi van machten hem gheleke.</l>
<l>Dat testament brac corteleke.</l>
<l>Want die viere verwonnen dachte.</l>
<l>Ende hilden dat rike met crachte.</l>
<l>Alexander starf in babilone.</l>
<l>Ende droech .xii. iaer die crone.</l>
<l>Jn grieken droech na hem crone.</l>
<l>Ph's4ylips sijn broeder van macedone.</l>
<l>Ende colencus  in surie.</l>
<l>Antigonus in azie.</l>
<l>Jn eg's4ypten tholomeus.</l>
<l>Dar ic vordan of spreke dus.</l>
<l>Tholomeus soter quam.</l>
<l>Na alexander ende nam.</l>
<l>Tland van eg's4ypten onder hem.</l>
<l>Hi voer te iherusalem.</l>
<l>Alsof hi sacrificie woude.</l>
<l>Gode maken dor sine houde.</l>
<l>Dat was vp eenen saterdach.</l>
<l>Omdat hi wiste datter lach.</l>
<l>Jn dien daghe der jueden viere.</l>
<l>Ende si ne vochten in ghere maniere.</l>
<l>So voerdire gheuaen met hem.</l>
<l>Ende oec van dien van garissim.</l>
<l>Die voerdi in eg's4yptenland.</l>
<l>Ende vercochtse in der copmanne hand.</l>
<l>Jadus die doe bisscop was.</l>
<l>Jn iherusalem als ict las.</l>
<l>Ende dien alexander deere dede.</l>
<l>Dien hi vri makede die stede.</l>
<l>Starf in dien tiden als ict las.</l>
<l>Na hem ward bisscop onias.</l>
<l>lees celeucus</l>
<l>Sijn sone als hi soude doen.</l>
<l>Darna die rechte s's4ymoen.</l>
<l>Jn tholomeus tiden waren.</l>
<l>.cc.dusent porters tewaren.</l>
<l>Ende .lxx. te rome ghetelt.</l>
<l>Dus grod was doe hare ghewelt.</l>
<l>Die coninghe van eg's4yptenland.</l>
<l>Bleuen tholomeus ghenand.</l>
<l>Na desen tholomeus alleine.</l>
<l>Al totediendat die romeine.</l>
<l>Eg's4ypten wonnen wi lesent dus.</l>
<l>doe dod was dese tholomeus.</l>
<l>Was filadelfus int land here.</l>
<l>Die die boeke minde sere.</l>
<l>Sodatmen hem seide mare.</l>
<l>Dat onder die iueden waren.</l>
<l>Die wet die god met sinen monde.</l>
<l>Screef ende seide in ouder stonde.</l>
<l>Ende hi begerredse dat mense vord.</l>
<l>de wet ontbonde int griexe word.</l>
<l>Mar hi vernam dat gheen man.</l>
<l>Ne ware diere hem kerde an.</l>
<l>Dat hise kerde in andre tale.</l>
<l>Hi ne ware iuede altemale.</l>
<l>Hi ne hadderomme suaer verdriet.</l>
<l>Bedi een die teoponpus hiet.</l>
<l>Hads bestaen die sere was vroet.</l>
<l>Ende bleef .xxx. daghe veruoet.</l>
<l>Teotectus ward oec blent.</l>
<l>Om die selue sake sent.</l>
<l>Does hem berren  war si ghenesen.</l>
<l>Filadelphus screef na desen.</l>
<l>Den bisscop eleazarus.</l>
<l>Die na s's4ymoene wi lesent dus.</l>
<l>Sinen broeder. bisscop was.</l>
<l>Want s's4ymons kint onias.</l>
<l>Tien tiden was al te clene.</l>
<l>Dat hi dor sinen god allene.</l>
<l>.c.dusent liete gaen.</l>
<l>Jueden die waren gheuaen.</l>
<l>Ende .xx.dusent dartoe mede.</l>
<l>Die hi cochte sonder beide.</l>
<l>lees ware</l>
<l>lees berieu</l>
<l>Ende dartoe seluer ende goud.</l>
<l>Ende diere stene menechuoud.</l>
<l>Ons heren werc te makene mede.</l>
<l>Ende bat hem dor sine bede.</l>
<l>Dat hi hem senden weder woude.</l>
<l>Somighe wisen van sire oude.</l>
<l>Die hem wilden ontbinden de wet.</l>
<l>Jn griex dat soe worde gheset.</l>
<l>Jn sinen boec in sine geesten.</l>
<l>Die bisscop senden  van den meesten.</l>
<l>Die vroets waren van sulker lesse.</l>
<l>Vte elke  elken gheslachte .vi.</l>
<l>.lxxii. teere scaren.</l>
<l>Die hem die wet al sonder sparen.</l>
<l>Vten ebreuscen int griex ontbonden.</l>
<l>Doet was vuldaen ten seluen stonden.</l>
<l>Ghifte filadelfus die heren.</l>
<l>Ende sendetse weder met eeren.</l>
<l>Eleazarus sendi mede.</l>
<l>Diere ghiften dar ter stede.</l>
<l>Ende diere vate in den tempel ons heren.</l>
<l>Dartoe eene tafle gode teeren.</l>
<l>Grod ende dicke van finen goude.</l>
<l>Verciert met stene menechuoude.</l>
<l>Nochtanne was twerc diere allene.</l>
<l>Dan dat goud ende al die stene.</l>
<l>IN dien tiden filadelphus.</l>
<l>Maecte een  clerc hiet socratus.</l>
<l>Een wonder in alexandrien.</l>
<l>Desghelijcs hordic nie lien.</l>
<l>Eenen tur staende in de ze.</l>
<l>Sonder fundament no min no me.</l>
<l>Vp .iiij. keruetsen dat hi stont.</l>
<l>Die niet ne quamen an den grond.</l>
<l>Ende die waren ghemaect van glese.</l>
<l>Al als ict bescreuen lese.</l>
<l>Tien tiden leesmen dat eerst ghinc.</l>
<l>Te rome die seluerin penninc.</l>
<l>FJladelfus starf na des.</l>
<l>Ende sijn broeder  euergeces.</l>
<l>Ward coninc  in eg's4yptenland.</l>
<l>lees sendem</l>
<l>lees euergetes</l>
<l>Surien duanc hi metter hand.</l>
<l>Ende cicilien  algheel.</l>
<l>Ende van assien een deel.</l>
<l>Dane hi brochte groten roef.</l>
<l>Ende die affogode  hebbets gheloef.</l>
<l>Die cambices die stoute man.</l>
<l>Wilen vp eg's4ypten wan.</l>
<l>Heueti ghehaelt ende ghesocht.</l>
<l>Ende weder in eg's4ypten brocht.</l>
<l>Bisscop was in iherusalem.</l>
<l>Een hiet onias onder hem.</l>
<l>Euergeces hescede weder.</l>
<l>Den chens die filadelphus neder.</l>
<l>Dor ons heren wille leide.</l>
<l>Mar onias die ontseide.</l>
<l>Den chens ende sendem no min no mere.</l>
<l>Des balch euergeces sere.</l>
<l>Doch vor des bisscops suster sone.</l>
<l>Josephus so hiet de gone.</l>
<l>Die maecte pais ende vrede.</l>
<l>Sulc eere hem die coninc dede.</l>
<l>Dat hi hem gaf die voechdie.</l>
<l>Een deel des landscaps van surie.</l>
<l>IN euergeces tiden verloren.</l>
<l>Die romeine dies hadden si toren.</l>
<l>Binaer .xl.dusent man.</l>
<l>Jn eenen strijt dar mense wan.</l>
<l>Jn een eiland dat rodos heet.</l>
<l>Stont een wonder oec godeweet.</l>
<l>Een beilde ghemaect van metale.</l>
<l>Na eenen g's4ygante ghegoten wale.</l>
<l>Colosus hiet die deghen grod.</l>
<l>Hercules sloechene wilen dod.</l>
<l>So oghe was hi dat men cume mochte.</l>
<l>Man vinden die dartoe dochte.</l>
<l>Ouer te werpene met eenen stene.</l>
<l>Dit ne was gheen wonder clene.</l>
<l>Hoe men sulc een beilde goet.</l>
<l>Ende hoe ment rechte het was so grod.</l>
<l>Vp ende neder doe het  lach.</l>
<l>Een aerbeue quam vp eenen dach.</l>
<l>Jn euergets tiden so fel.</l>
<l>lees cilicien</l>
<l>lees affegode</l>
<l>Dat die colosus nederviel.</l>
<l>Evergeces die verstaerf.</l>
<l>Ende dat rike dat verdaerf.</l>
<l>Vp filofator  sinen sone.</l>
<l>Jn iherusalem was  tgone.</l>
<l>Bisscop s's4ymons sone onias.</l>
<l>Jn sinen tiden als ict las.</l>
<l>Maecte cirachs sone iesus.</l>
<l>Den boec ecclesiasticus.</l>
<l>Sijn ghelijc ward niet begonnen.</l>
<l>Dese filofator ward verwonnen.</l>
<l>Van antiocuse den groten.</l>
<l>Die van alexanders ghenoten.</l>
<l>Quam ende van sire partien.</l>
<l>Ende coninc was van surien.</l>
<l>Want seleucus surien behelt.</l>
<l>Na alexander met ghewelt.</l>
<l>Na hem antiocus soter.</l>
<l>Daer ic of wel segghen der.</l>
<l>Dat dandre diere quamen naer.</l>
<l>Antiocus hieten menech iaer.</l>
<l>Darna antiocus colentus.</l>
<l>doe dese grote antiocus.</l>
<l>Die filopatere verwan.</l>
<l>Van eg's4ypten ende sine man.</l>
<l>Jn iherusalem so was.</l>
<l>Bisscop die grote onias.</l>
<l>Die dor de pijnlicheit van hem.</l>
<l>Voer vte iherusalem.</l>
<l>Ende vele iueden an sine hand.</l>
<l>Enen tempel in eg's4yptenland.</l>
<l>Maecti ghescepen als ict las.</l>
<l>Dat die van iherusalem was.</l>
<l>Die tempel stont .cc't!. iaer.</l>
<l>Tote vaspasianus dats waer.</l>
<l>Dese antiocus setter weder.</l>
<l>Den chens die filadestus  neder.Leide</l>
<l>te iherusalem.</l>
<l>So vele volx claghede ouer hem.</l>
<l>Dat affricanus cipio.</l>
<l>lees filopator</l>
<l>hier ontbreekt na</l>
<l>lees celeucus</l>
<l>lees filadelfus</l>
<l>Van rome quam ende duankene so.Dat</l>
<l>hi sijns orloghen stont af.</l>
<l>Ende hi hem te ghisele gaf.</l>
<l>Om seker te sine das.</l>
<l>Sijn kint antiocus ep's4yfanes.</l>
<l>Dese grote antiocus.</l>
<l>Voer impetreren  wi lesent dus.</l>
<l>Teenen tempel hiet nanae.</l>
<l>Om te winne scats me.</l>
<l>Dar riepene de papen in.</l>
<l>Ende hi waende hebben ghewin.</l>
<l>Ende ghinkerin met lettel lieden.</l>
<l>Dar gald men hem met quader mieden.</l>
<l>Want si sloeghen al te sticken.</l>
<l>Dus gheltmen den quaden dicken.</l>
<l>Om des antiocus quaetdoen.</l>
<l>Was onias wech ghevloen.</l>
<l>Te eg's4ypten ende liet in die hand.</l>
<l>S's4ymon den sone stede ende land.</l>
<l>Ende doe die s's4ymon dod was.</l>
<l>Ward bisscop sijn sone onias.</l>
<l>NA den groten antiocus.</l>
<l>Was coninc sijn sone seleucris.</l>
<l>Van den lande van surien.</l>
<l>Quaet was hi des horic lien.</l>
<l>Hi sende in iherusalem.</l>
<l>Heliodoruse ende hiet hem.</l>
<l>Dat hi den tempel rouen soude.</l>
<l>Ende als hi die dinc doen woude.</l>
<l>Ende hi in dien tempel quam.</l>
<l>Warens die ingle vp hem gram.</l>
<l>Ende gheselden ende sloeghen dod.</l>
<l>doe dede die bede so grod.</l>
<l>Ouer hem die bisscop onias.</l>
<l>Dat hi vpstont ende ghenas.</l>
<l>doe hi ten coninc wederquam.</l>
<l>Seidi bestu vp iemene gram.</l>
<l>Sendene te rouene iherusalem.</l>
<l>Du best ghevroken over  hem.</l>
<l>Antiocus ep's4yfanes.</l>
<l>Heuet mare vernomen des.</l>
<l>Dat sijn vader dod was bleuen.</l>
<l>lees in persen</l>
<l>Van rome heueti hem verheuen.</l>
<l>Dar hi was ghisel ende onstal.</l>
<l>Hi kende des broeders quaetheit al.</l>
<l>Jn surien hi ontscod.</l>
<l>Ende teerstdat die broeder was dod.</l>
<l>Ontfinc in surien die crone.</l>
<l>doe lieten die iueden onscone.</l>
<l>de wet ende merc waerbi dat was.</l>
<l>Die goede bisscop onias.</l>
<l>Was sonder kint ende hadde .ij. broedre.</l>
<l>Die onbestiert waren sonder roedre.</l>
<l>Ende vinc  bisscopdoem oec streden.</l>
<l>Sodat si andre heidine zeden.</l>
<l>Hem verkerden ende namen.</l>
<l>Heidine namen bede tesamen.</l>
<l>Want iesus hiet hem iasoen.</l>
<l>Eene name na tgriexe doen.</l>
<l>Ende ian hiet hem menelaus.</l>
<l>Omdatse aldus antiocus.</l>
<l>Jn sine liue  soude ontfaen.</l>
<l>Jasoem heuet tbisscopdoem ontfaen.</l>
<l>Ende van antioche ghecocht.</l>
<l>doe dese quaetheit was ghewrocht.</l>
<l>Ghinc vd dat heleghe vier aldaer.</l>
<l>Dat altoes lach vp den outaer.</l>
<l>Dat tevoren in .lxx. iaren.</l>
<l>doe si also ghevanghen waren.</l>
<l>Dart gheleit hadde ieremias.</l>
<l>Jnt water leuende bleuen was.</l>
<l>Sident dede antiocus.</l>
<l>Jasoen of ende menelaus.</l>
<l>Die ward bisscop als ict las.</l>
<l>Hi volghede den broeder onias.</l>
<l>Die van hare quaetheit tewaren.</l>
<l>Jn antioche was ghevaren.</l>
<l>Om te bekerne des coninx sin.</l>
<l>Mar dan diedde meer no min.</l>
<l>Dar dede de broeder menelaus.</l>
<l>Eenen man hiet andronicus.</l>
<l>Oniase sinen broeder slaen.</l>
<l>Antiocus balch sonder waen.</l>
<l>Om des gherechts bisscops mord.</l>
<l>Andronicus dedi al de pord.</l>
<l>lees omt</l>
<l>lees lieue</l>
<l>Dor leedden ende gheselen mede.</l>
<l>Ende onthoueden dar ter stede.</l>
<l>Dat hi die mord hadde ghedaen.</l>
<l>Antiocus voer danen saen.</l>
<l>Ende wan valscelike eg's4yptenland.</l>
<l>Doe quam hi weder tehand.</l>
<l>Te iherusalem in die stede.</l>
<l>Dar hi grote mord in dede.</l>
<l>Al tland wendi  vp ende neder.</l>
<l>doe kerdi in eg's4ypten weder.</l>
<l>Mar die boden van rome quamen.</l>
<l>Die hem int land te wesene benamen.</l>
<l>Over .ij. iaer leesmen van hem.</l>
<l>Quam hi weder te iherusalem.</l>
<l>Sine partie ondede die stede.</l>
<l>Menelaus die bisscop mede.</l>
<l>Leeddene in den tempel bi ommaten.</l>
<l>Dat rouedi van sinen vaten.</l>
<l>Die diere taflen de pord  van goude.</l>
<l>Nam hi ende cireit menechuoude.</l>
<l>Ende die diere cortinen mede.</l>
<l>Aldar in der seluer stede.</l>
<l>Setti iupiters afgod.</l>
<l>Ende gaf vd sijn ghebot.</l>
<l>Gods dienst te latene ende men daer.</l>
<l>Jupiter eerde vp den outaer.</l>
<l>Den tur oec vp dauids stad.</l>
<l>Veste hi wel ende leide in dat.</l>
<l>Grieken die den iueden daden.</l>
<l>Vele onmensceliker scaden.</l>
<l>Want wien si vonden binnen der steden.</l>
<l>Die haer kinder besneden.</l>
<l>Die hingsi dar hals ende hals.</l>
<l>Dat dochtem quaet ende vals.</l>
<l>doe die samaritane dat saghen.</l>
<l>Die seiden dat si van haren maghen.</l>
<l>Waren doe alexander dede.</l>
<l>Den iueden hare grote vrihede.</l>
<l>Dit ontseiden si alle met alle.</l>
<l>Dien tempel die saraballe.</l>
<l>Manasse maecte vp garissim.</l>
<l>Dar si teerst of beroemden him.</l>
<l>Dat ons heren tempel ware.</l>
<l>lees wende</l>
<l>lees pot</l>
<l>Onseiden si mi  enbare.</l>
<l>Ende baden antiocuse sere.</l>
<l>Dat hine wihede in jupiters eere.</l>
<l>Wast danx wast ondanx dor die nod.</l>
<l>Ende dor die vrese van der dod.</l>
<l>Heuet dit ghebot vele volx besmet.</l>
<l>Mar de goede hilden die wet.</l>
<l>Tvee wijf waren in dien daghen.</l>
<l>Vordbrocht ende darof bedraghen.</l>
<l>Dat si besneden hare kinder.</l>
<l>Die hingmen an hare barste ghinder.</l>
<l>Ende leeddedse al de stede dure.</l>
<l>Darna warpmense van den mure.</l>
<l>Eenen goeden man gheuiel aldus.</l>
<l>Eenen ouden hiet eleazarus.</l>
<l>Dien wildmen suininvleesch doen eten.</l>
<l>Ende die man ads niet vergheten.</l>
<l>Het was in de wet verboden.</l>
<l>Ende seide hi liet hem eer doden.</l>
<l>Sodats sinen vrienden ofdochte.</l>
<l>Ende sulc was die hem vleesch brochte.</l>
<l>Dat gheorlouet was in die wet.</l>
<l>Ende seide hemelike dit et.</l>
<l>Vor den coninc in der ghebare.</l>
<l>Alsoft recht suininvleesch ware.</l>
<l>Hi seide ic mesdade vtermaten.</l>
<l>Jc wille den ionghen exempel laten.</l>
<l>Jnne wille met ghene vensene ontgaen.</l>
<l>Doe ward hi daer ontliuet saen.</l>
<l>Met tormenten harde grod.</l>
<l>Ende liet exempel van sire dod.</l>
<l>DOe was vor den coninc ghinder.</l>
<l>Een wijf gheuaen met .vii. kinder.</l>
<l>Die si dartoe duinghen wouden.</l>
<l>Dat si suininvleesch eten souden.</l>
<l>Sine wildens doen om ghene saken.</l>
<l>Antiocus dede een vier maken.</l>
<l>Enten oudsten de tonghe vdsniden.</l>
<l>Ende tfel van den houede dar ten tiden.</l>
<l>Dartoe binden hande ende voete.</l>
<l>Ende werpen in dat vier onsoete.</l>
<l>Vor moeder ende vor broeder mede.</l>
<l>Elken broeder hi dat dede.</l>
<l>lees nu</l>
<l>Ende emmer den oudsten voren.</l>
<l>Nochtan hiet hi hem eerst horen.</l>
<l>Wat eeren hi hem gherne dade.</l>
<l>Wilsi leuen bi sinen rade.</l>
<l>Alle trostedse die moeder goede.</l>
<l>Stoutelike met mannes moede.</l>
<l>Ende seide ic ne gaf v gheest no leuen.</l>
<l>Mar hi diet v heuet ghegeuen.</l>
<l>Ende ghijt hier laet dor sine wet.</l>
<l>Die salt v noch lonen bet.</l>
<l>Sodat si alle ghemene.</l>
<l>Dod waren sonder die ionxte allene.</l>
<l>Doe seide ter moeder die coninc.</l>
<l>Trost doch desen ionghelinc.</l>
<l>Ende soe belouede den coninc ghint.</l>
<l>Mettien seidsoe lieue kint.</l>
<l>Ontfarme mijns ende ontfa  eden.</l>
<l>De dod die dine broeders leden.</l>
<l>Dat ic di doch met hem ontfanghe.</l>
<l>Ghinder in ghent leuen langhe.</l>
<l>Antiocus die had ommare.</l>
<l>Ende dede den ghenen noch also suare.</l>
<l>Als hi der ander enighe dede.</l>
<l>Ende darnaer der moeder mede.</l>
<l>DOr dese iammerlike sake.</l>
<l>Sende onse here vrake.</l>
<l>Alssulke als ghi sult horen.</l>
<l>Een man was van leui gheboren.</l>
<l>Een pape ende hiet mathatias.</l>
<l>Die in modin wonende was.</l>
<l>.v. sonen hadde die man.</l>
<l>Eenen s's4ymon ende eenen ian.</l>
<l>Jonatas ende eleazarus.</l>
<l>Ende iudas machabeus.</l>
<l>Doe si horden dese mare.</l>
<l>dede elc an eene hare.</l>
<l>Ende weenden alle tesamen.</l>
<l>Mettien des conincs boden quamen.</l>
<l>Jn modin dierrein setten afgode.</l>
<l>Ende men den iueden ghebode.</l>
<l>Dat sise anebeden souden.</l>
<l>Doe seiden si matatiase den ouden.</l>
<l>Du best prince in dese pord.</l>
<l>Ende doe eerst des conincs word.</l>
<l>Hi seide al dart horde meerre ende minder.</l>
<l>Jc of god wille ende mine kinder.</l>
<l>Sullen houden de  wet ons heren.</l>
<l>Doe quam een iuede te sinen onneren.</l>
<l>Ende sacrerde vor sinen oghen.</l>
<l>Matatias die ne const ghedoghen.</l>
<l>Mar hi dodene vp den outaer.</l>
<l>Ende des conincs boden daer.</l>
<l>Den outaer heueti oec ghescord.</l>
<l>Ende seide wieso gode toehord.</l>
<l>Volghe mi. ende hem volgheden ghinder.</l>
<l>Sijn gheslachte ende sijn kinder.</l>
<l>Doe streec hi in eene wostine.</l>
<l>Ende liet al die rikeit sine.</l>
<l>Liede met kinden ende met wiuen.</l>
<l>Lieten hem in die enode driuen.</l>
<l>Ende minden tcrud tetene bet.</l>
<l>Dan te latene die wet.</l>
<l>Doe quamen vp eenen saterdach.</l>
<l>Deidine ende daden ghewach.</l>
<l>Te doene dat die coninc ghebod.</l>
<l>Of aldar te bliuene dod.</l>
<l>Die heidine wisten diese sochten.</l>
<l>Dat si tsaterdaghes niet ne vochten.</l>
<l>Si seiden si ne dadens  niet.</l>
<l>Dar sloechse dat quade diet.</l>
<l>Ende in olen hebsise versmord.</l>
<l>Omtrent .m. hebsire vermord.</l>
<l>Te matatiase vloenre mere.</l>
<l>Ende corne teenen here.</l>
<l>Die seide comt in saterdaghe.</l>
<l>Jemen die ons strijt anedraghe.</l>
<l>Darvp ne houdwi ghene wet.</l>
<l>Mi dinke wi waren besmet.</l>
<l>Jn die wet gods ons heren.</l>
<l>Lieten wi ons aldus ontheren.</l>
<l>De wet verderuet mettien lieden.</l>
<l>Doe vachti als wi v bedieden.</l>
<l>Des saterdaghes ende verwan.</l>
<l>Vele die waren des conincs man.</l>
<l>Hi brac afgode ende outare.</l>
<l>Ende wiesore anebede dare.</l>
<l>Sloech hi dod al sonder sparen.</l>
<l>kinder die onbesneden waren.</l>
<l>Dedi besniden daer.</l>
<l>Ende was aldus voghet .i. iaer.</l>
<l>Doe vermaendene die dod.</l>
<l>Sine kinder hi vor hem ghebod.</l>
<l>Ende seide ic ghelde mine scoud.</l>
<l>De wet hetic dat ghi oud.</l>
<l>Ende steruet ghewillike dervoren.</l>
<l>Die dueghet die wi bescreuen horen.</l>
<l>Hi nes diere ende an weten sal.</l>
<l>Die lechame sijn steruende al.</l>
<l>Hord s's4ymoene als uwen broeder.</l>
<l>Doet sinen raet hiers niemen vroeder.</l>
<l>Judas sal v leedsman wesen.</l>
<l>Sterc ende stoud so kennic desen.</l>
<l>Doe starf die goede matatias.</l>
<l>Jn modin hi begrauen was.</l>
<l>Judas ontfinc die vochdie.</l>
<l>Die sterke die stoute die vrie.</l>
<l>Ghelijc der lewen ward hi snel.</l>
<l>Ende vacht vor die van 's4ysrahel.</l>
<l>Appollonius die quam derna.</l>
<l>Die hertoghe van samaria.</l>
<l>Jeghen iudase met groten herre.</l>
<l>Judas sette  hem ter werre.</l>
<l>Met cleenre meente ende sloech dod.</l>
<l>Sonder somech diere ontscod.</l>
<l>Sloech hi des ebt gheloef.</l>
<l>Aldar so wan hi groten roef.</l>
<l>Ende appolonius goede suard.</l>
<l>Dat hi lief hadde ende ward.</l>
<l>Want hiremede alsijn leuen vacht.</l>
<l>Doe quam vp hem met groter cracht.</l>
<l>Seron een hertoghe van surien.</l>
<l>Judas quam met cleenre partien.</l>
<l>Die veruast waren ende moede.</l>
<l>Doe trostise als die vroede.</l>
<l>Hi seide de zeghe  en laghe niet.</l>
<l>An dat onghetellede diet.</l>
<l>Mar an die ghenaden ons heren.</l>
<l>Doe nam hi den wijch met eeren.</l>
<l>Die hertoghe bleef dod wien soes wondert.</l>
<l>Ende met hem sijns volx .dccc.</l>
<l>Dandre iaghedi toter zee.</l>
<l>Die vloen int land van filiste.</l>
<l>Sodat al die heidine vaer.</l>
<l>Van hem hadden verre ende naer.</l>
<l>Antiocus die dit verstoet.</l>
<l>Sijn volc hi onbieden doet.</l>
<l>Ende vele hurdire bi tsoute.</l>
<l>Ende doe hi tsoud hem gheuen soude.</l>
<l>Sach hi dat hem tscats ghebrac.</l>
<l>Doe hadde sijn herte onghemac.</l>
<l>Ende voer omme scat te percen ward.</l>
<l>Coenlike ende onuervard.</l>
<l>Beual hi tland ende sinen sone.</l>
<l>Antiocus so hiet die gone.</l>
<l>Hem gaf hi van den herre de helt.</l>
<l>Ende olifante in sine ghewelt.</l>
<l>Ende hiet hem sijn den iueden fel.</l>
<l>Ender verderuen al 's4ysrahel.</l>
<l>Selue voer hi omme scat.</l>
<l>Vter stad die hiet emat.</l>
<l>Eerst ende derna reblata.</l>
<l>Mar hi vestedse daerna.</l>
<l>Ende lietse  antioche na hem.</l>
<l>Nv hord van dien van iherusalem.</l>
<l>Antiocus voer in persi.</l>
<l>Lisias die ruddre vri.</l>
<l>Nam tholomese ende nichanore.</l>
<l>Ende gorgiase als ict hore.</l>
<l>Die moghende ende sconinx vriende waren.</l>
<l>.xl.dusent teere scaren.</l>
<l>Voetghangers. ende .vii'hm. vp vrse.</l>
<l>Gaf hi hem te doene porse.</l>
<l>Dien ioden ende si voeren dane.</l>
<l>An hem quamen die suriane.</l>
<l>Te hulpen ende die iueden mede.</l>
<l>Die vluchtic waren vter stede.</l>
<l>Oec quaemre copmanne met scatte.</l>
<l>Jnt herre mede omme datte.</l>
<l>Te copene die gheuane.</l>
<l>Judas die stoute quam hem ane.</l>
<l>Ende hiet den sinen haren trost.</l>
<l>lees soude</l>
<l>An gode setten diet al verloest.</l>
<l>Sauons so nam gorgias.</l>
<l>Dieretoe vercoren was.</l>
<l>.v. dusent rudders vdvercoren.</l>
<l>Omdat hi snachts wilde testoren.</l>
<l>Judas herre ende hem verslaen.</l>
<l>Mar iudas heuet dit verstaen.</l>
<l>Ende pensde dit selue te doene.</l>
<l>Jn  liet in die pawelioene.</l>
<l>Vele viers in der ghebare.</l>
<l>Alsof al therre daer ware.</l>
<l>Doe gorgias ghinder quam.</l>
<l>Ende hi niemene vernam.</l>
<l>Seidi si vlien te berghe ward.</l>
<l>Als hem die dach heuet verbard.</l>
<l>Sach therre van den pawelioenen.</l>
<l>Judase bi hem den coenen.</l>
<l>Allene met .iij'hm. man.</l>
<l>Ende eer si mochten wapin an.Ghedoen</l>
<l>sloech hire vele dod.</l>
<l>Dar vlo menech dor die nod.</l>
<l>.iij.dusent lietsire als ict las.</l>
<l>Doe sprac ten sinen iudas.</l>
<l>Siet dat ghi laet varen den roef.</l>
<l>Gorgias dies ebt gheloef.</l>
<l>Es noch hierachter ente sine.</l>
<l>Doe sach als wel was anscine.</l>
<l>Gorgias dat de sine vloen.</l>
<l>Want tente ende pawelioen.</l>
<l>Dat stont al van brande rod.</l>
<l>Ende hi vlo al dor die nod.</l>
<l>Doe nam iudas daer vrilike.</l>
<l>Den roef die groet was ende rike.</l>
<l>Ende louede gode onsen here.</l>
<l>Ende keerde met groter eere.</l>
<l>Meer volx dan hi doe ghewan.</l>
<l>Sodat hi hadde .x.dusent man.</l>
<l>TEn naesten iare lisias.</l>
<l>Die nochtoe in die scade was.</l>
<l>Vergaderdi herre dat hi ghewan.</l>
<l>Te voet .xl.dusent man.</l>
<l>Ende .v. dusent ridders derna.</l>
<l>Doe hi sende in iudea.</l>
<l>lees Hi</l>
<l>Om tfolc te werpene onder voete.</l>
<l>Judas quam hem teghemoete.</l>
<l>Ende met hem .x.dusent man.</l>
<l>Den wijch nam hi die stoute dan.</l>
<l>Ende vacht sodat lisias.</l>
<l>Ende sijn volc ghesconfiert was.</l>
<l>.v. dusent lietsire van den haren.</l>
<l>Lisias siet wel tewaren.</l>
<l>Der iueden stoutheit die hi vrucht.</l>
<l>Oec mercti sire liede vlucht.</l>
<l>Ende dat die iueden steruen bet.</l>
<l>Kiesen. dan te latene die wet.</l>
<l>Of haer vriheit of haer recht.</l>
<l>Te antioche so kerdi echt.</l>
<l>Ende besette hem tehand.</l>
<l>Om sterker te comene int land.</l>
<l>Mar iudas ende die waren met hem.</l>
<l>Voeren te iherusalem.</l>
<l>Om te suuerne den temple.</l>
<l>Dar vonden si so suare exemple.</l>
<l>Want si den tempel woeste vonden.</l>
<l>Ende datter bomkine in stonden.</l>
<l>Ghewasen  van groter wilthede.</l>
<l>Dar nam hi vte ridders mede.</l>
<l>Die de horde  also besaghen.</l>
<l>Van dien die in turre laghen.</l>
<l>Die antiocus daer leide.</l>
<l>Met groter ghewillecheide.</l>
<l>Den tempel maecti suuer daer.</l>
<l>Des selue daghes ouer .iij. iaer.</l>
<l>Dattene ontreinde antiocus.</l>
<l>Suuerdene machabeus.</l>
<l>Alst hadde vorsproken daniel.</l>
<l>Ouer .cccc.  iaer ende .viii. wel.</l>
<l>Dar brochti niewe vate tewaren.</l>
<l>Tafle ende candelaren.</l>
<l>Ende eenen outaer van goude.</l>
<l>Cortine diere menechuoude.</l>
<l>Ende die dueren maecti weder.</l>
<l>Die ghevallen waren neder.</l>
<l>Hi brac antiocus outaer.</l>
<l>Ende maecte .i. niewen daer.</l>
<l>lees Ghewassen</l>
<l>lees hoede</l>
<l>Den tempel widi als ict sach.</l>
<l>Vp den .xxvi.sten dach.</l>
<l>Jn de maent die december heet.</l>
<l>Feeste hilden si ghereet.</l>
<l>Judas die minde  oec die stede.</l>
<l>Ende setter vaste turre vp mede.</l>
<l>Darin wachter ieghen verdriet.</l>
<l>Mar dauids tor ne wan hi niet.</l>
<l>DJe heidine alomme achter lande.</l>
<l>Hadden des toren ende hande.</l>
<l>Dat men iherusalem soude vesten.</l>
<l>Enten iueden ghinc ten besten.</l>
<l>Ende daden hem scade ende onghemac.</l>
<l>Mar iudas waest diet sere vrac.</l>
<l>Hi sloech die van 's4ydume.</l>
<l>Ende dedem vtermaten wee.</l>
<l>Oec vacht die goede machabeus.</l>
<l>Vp den hertoghe t's4ymotheus.</l>
<l>Van der amoniten lande.</l>
<l>Dar vp hem quamen die viande.</l>
<l>Saghen die heidine .vii. man.</l>
<l>Vp vrse die de iueden dan.</l>
<l>Leedden dar si voeren te stride.</l>
<l>Die .ij. darof in elke side.</l>
<l>Behoeden den goeden iudas.</l>
<l>Ende oec mede als ict las.</l>
<l>Scotsi scichte ghelijc den viere.</l>
<l>Vp die viande in wreder maniere.</l>
<l>Sodat t's4ymotheus ontvlo.</l>
<l>Judas die wan iaser do.</l>
<l>Eene stad ende keerde weder.</l>
<l>Eer hi wiste vp of neder.</l>
<l>Quam hem mare daer ter stad.</l>
<l>Dat dat volc van galaad.</l>
<l>Gheiaghet hadden in teman.</l>
<l>Vele iueden ende nochtan.</l>
<l>T's4ymotheus vp hem quame.</l>
<l>Die hem die veste gherne ofname.</l>
<l>Ende eermen die lettren vullas.</l>
<l>Quam hem echt mare das.</l>
<l>Hoe die van surs ende van saiet.</l>
<l>Hem ieghen die iueden hadden gheset.</l>
<l>Die waren in galilee.</l>
<l>lees murde</l>
<l>lees scande</l>
<l>Dit waren suare saken tvee.</l>
<l>Machabeus die riddre coene.</l>
<l>Nam sinen broeder s's4ymoene.</l>
<l>Dien sendi in galilee.</l>
<l>Met .m. man ende nemmee.</l>
<l>Den volke te hulpen dat dar was.</l>
<l>Hi ende sijn broeder ionatas.</l>
<l>Namen met hem .viii.dusent man.</l>
<l>Om te losene die van taman.</l>
<l>Josefuse ende azarien.</l>
<l>Liet hi met eere partien.</l>
<l>Jnt land van iherusalem.</l>
<l>Nochtan so beual hi hem.</l>
<l>Dat si eer si wederquamen.</l>
<l>Altoes ghenen wijch ne namen.</l>
<l>S's4ymoen quam in galilee.</l>
<l>Den heidinen Dedi so wee.</l>
<l>Dat hise sloech ende maecte mad.</l>
<l>Ende iaghetse al toter stad.</l>
<l>Die tolamais heet bi namen.</l>
<l>Al haren roef nam hi tesamen.</l>
<l>Oec ontiaghedi den rueden.</l>
<l>Alle die gheuanghene iueden.</l>
<l>Doe kerdi alst ghedaen was.</l>
<l>Macabeus ende ionatas.</l>
<l>Leden ouer die iordane.</l>
<l>Eenen woesten wech leden si ane.</l>
<l>Drie dachuard dor die wostine.</l>
<l>Dar quamen hare vriendekine.</l>
<l>Diese ontfinghen ende seiden.</l>
<l>Doe die heidine beleiden.</l>
<l>Hare broeders ende an hem streden.</l>
<l>Judas quam dar ter steden.</l>
<l>Ende ontstac bozor met viere.</l>
<l>Ende berouedse na sine maniere.</l>
<l>Nachts hi danen porren bestaet.</l>
<l>Ende alst quam an die dagheraet.</l>
<l>Sach hi hoe die heidine vochten.</l>
<l>Ende mangen ende leeddren brochten.</l>
<l>De veste te winne mede.</l>
<l>Sijn herre hi an .iij. scaren dede.</l>
<l>Ende dede blasen met businen.</l>
<l>T's4ymotheus metten sinen.</l>
<l>Hebben machabeus bekent.</l>
<l>Ende vloen sere met ghenent.</l>
<l>.viii.dusent man lietsi binaer.</l>
<l>Al der heidine vesten daer.</l>
<l>Die waren in galadinde.</l>
<l>Die  machabeus ontve.</l>
<l>T's4ymotheus gaderde echt herre.</l>
<l>Ende sette hem ter werre.</l>
<l>Judas sochtene stouteleke.</l>
<l>Tusscen hem tveen lach .i. beke.</l>
<l>Doe sprac t's4ymotheus ten sinen.</l>
<l>Wille hem machabeus pinen.</l>
<l>Ons te soekene ouer die flume.</l>
<l>So sullen wijs ghenesen cume.</l>
<l>Mar ontsiet hi dat tewaren.</l>
<l>So laet ons ouer totem varen.</l>
<l>Si sijn onse sekerleke.</l>
<l>Judas trac ouer die beke.</l>
<l>Ende dede na hem roepen daer.</l>
<l>Dat si alle alle  volgheden naer.</l>
<l>Die heidine weken dar vor him.</l>
<l>Ende vloen ter stad heet carnaim.</l>
<l>Jn eene manmerie  grod.</l>
<l>Dar bleuen si alle dod.</l>
<l>Want iudas wanse metten brande.</l>
<l>Doe nam hi daer in den lande.</l>
<l>Alle die iuedsce liede ghinder.</l>
<l>Manne ende wiue ende hare kinder.</l>
<l>Ende voeredse te lande mede.</l>
<l>Tote effron so quam hi ter stede.</l>
<l>Darduere ne moesti niet liden.</l>
<l>Die wan hi in corten tiden.</l>
<l>Ende maecte wech ouer die dode.</l>
<l>Als hi verwan dus sine node.</l>
<l>Kerdi te montes's4yon tehanden.</l>
<l>Ende offerde gode offranden.</l>
<l>Ende dancte gode dat hi altoes.</l>
<l>Niemen in  vard ne verloes.</l>
<l>Des selues daghes no min no mee.</l>
<l>Quam s's4ymon van galilee.</l>
<l>Die wile dat wech was machabeus.</l>
<l>Azarias ende iosephus.</l>
<l>Dien hi tland beual so sere.</l>
<l>lees galadite</l>
<l>hier ontbreekt brac</l>
<l>het tweede alle is overtollig</l>
<l>lees maumerie</l>
<l>hier ontbreekt die</l>
<l>Wilden oec beiaghen eere.</l>
<l>Ende namen ieghen gorgias strijt.</l>
<l>Mar si vloen in corter tijt.</l>
<l>.ij.dusent man dat si verloren.</l>
<l>Want hem iudas verbod tevoren.</l>
<l>Ward hi te werder weet dat wel.</l>
<l>Onder die van 's4ysrahel.</l>
<l>Omdat ghinc bi sinen ghehete.</l>
<l>Ghelijcdat hi ware prophete.</l>
<l>Judas storde 's4ydume.</l>
<l>Den filistienen Dedi wee.</l>
<l>Samaria dorvoer hi mede.</l>
<l>Ende quam in azotum die stede.</l>
<l>Hare gode ende hare outare.</l>
<l>Verberndi ende bracse dare.</l>
<l>Doe kerdi in iherusalem.</l>
<l>Ende brochte groten roef met hem.</l>
<l>IN dien tiden dat dit ghesciede aldus.</l>
<l>Die coninc antiocus.</l>
<l>Dar ic die tale af liet bedi.</l>
<l>Voer te lande van perchi.</l>
<l>Hi verhorde eene mare.</l>
<l>Dat elimars  eene stad dar ware.</l>
<l>Dar grod goet ware ende ghewin.</l>
<l>Ende een rike monster derin.</l>
<l>Darin ware goud ende scad.</l>
<l>Want alexander liet dar dat.</l>
<l>Dat goet wildi rouen gherne.</l>
<l>Mar dat stont hem tonberne.</l>
<l>Want die liede van den rike.</l>
<l>Jaghendene danen dorperlike.</l>
<l>Ende in den wech quam hem de mare.</l>
<l>Hoet in iuda vergaen ware.</l>
<l>Doe ward hi echt al verwoet.</l>
<l>Ende hiet iaghen metter spoet.</l>
<l>Houerdelike vermat hi hem.</l>
<l>Te comene in iherusalem.</l>
<l>Ende te makene daraf.</l>
<l>Ghemeenlike der iueden graf.</l>
<l>Met desen worde begonsti carmen.</l>
<l>Hem ward so wee in die darmen.</l>
<l>Van sinen waghene dat hi viel.</l>
<l>Ende quetstem so wel.</l>
<l>lees elimais</l>
<l>Sine cracht god an hem openbarde.</l>
<l>Want hem dochte in sire houarde.</l>
<l>Dat hi ghebieden mochte der vloet.</l>
<l>Ende hem dochte in sinen moet.</l>
<l>Dat hi de berghe mochte weghen.</l>
<l>Dar moesti sulker sake pleghen.</l>
<l>Dat men droech vp eene bare.</l>
<l>Vd sinen vleesche harentare.</l>
<l>Quamen leuende worme ghegaen.</l>
<l>So sere stanc hi sonder waen.</l>
<l>Dats al therre hadde verdriet.</l>
<l>Hine const selue ghedoghen niet.</l>
<l>Doch dat hi hem seluen kende.</l>
<l>Als hem teuel aldus scende.</l>
<l>Ende hi seide het es wel recht.</l>
<l>Dat dese steruelike knecht.</l>
<l>Gode doch si onderdaen.</l>
<l>Dar belouedi gode saen.</l>
<l>Dat hi soude die iuedsce scaren.</l>
<l>Vri maken alst grieken waren.</l>
<l>Ende selue iuede werden mede.</l>
<l>Dartoe predeken telker stede.</l>
<l>Die moghentede van onsen here.</l>
<l>Jn wanhopen viel hi sere.</l>
<l>Ende screef toten iueden dit.</l>
<l>Jn sine lettren dat hi bit.</l>
<l>Dat si ghetrouwe souden wesen.</l>
<l>Antiocuse sinen sone na desen.</l>
<l>Oec leidi  des al openbare.</l>
<l>Dat hi bedi gheplaghet ware.</l>
<l>Dat hi den tempel ontreinen soude.</l>
<l>Doe riep hi sinen euenoude.</l>
<l>Filippe van sire partie.</l>
<l>Ende gaf hem des riken vochdie.</l>
<l>Crone ghewaden vingherlijn.</l>
<l>Dat hi toten sone sijn.</l>
<l>Antiocuse draghen soude.</l>
<l>Ende coninc maken met ghewoude.</l>
<l>Jn die montaengen bleef hi dod.</l>
<l>Met keitiuicheden grod.</l>
<l>Als lisias wiste die mare.</l>
<l>Nam hi antiocuse dare.</l>
<l>Die hem de vader beual so scone.</l>
<l>lees seidi</l>
<l>Ende gaf hem die coninccrone.</l>
<l>Ouer al tconincrike tesamen.</l>
<l>Eupator hiet hine bi namen.</l>
<l>DOe dod was antiocus.</l>
<l>Pensde machabeus.</l>
<l>Dat hi besitten wilde tewaren.</l>
<l>Die in dauids torre waren.</l>
<l>Ende maecte selscutte ende ingiene.</l>
<l>Dat  hi den vianden mede diene.</l>
<l>Sodatter een deel vd stolen.</l>
<l>Dies den coninc niet ne verholen.</l>
<l>Oec waren met hem alsowel.</l>
<l>Een deel der quader van 's4ysrahel.</l>
<l>Ende seiden den coninc dus.</l>
<l>Wrec ons ouer machabeus.</l>
<l>Wi hebben oit allegader.</l>
<l>Di ghedient ende dinen vader.</l>
<l>Quijt te  beleghene hets dine bederue.</l>
<l>Ende ghef hem  weder ons erue.</l>
<l>Doe ward die coninc harde gram.</l>
<l>Grod herre hi met hem nam.</l>
<l>.c.dusent liede te voet.</l>
<l>Ende .xx.dusent ridders goet.</l>
<l>Ende .xxii. olifante.</l>
<l>Hi ende sine seriante.</l>
<l>Quamen vor betsura.</l>
<l>Judas veste een deel derna.</l>
<l>Der stad van iherusalem.</l>
<l>Ende iudas quam ieghen hem.</l>
<l>Als die altoes was in die werre.</l>
<l>Die coninc scarde sijn herre.</l>
<l>Ende dede den olifante toghen.</l>
<l>Sab van morbesien vor oghen.</l>
<l>Ende van wijndruuen mede.</l>
<l>Want hets der olifante sede.</l>
<l>Alsi dat sien wilsi wechten.</l>
<l>Elke beeste daden si berechten.</l>
<l>Met alsberghen .m. man te voet.</l>
<l>Ende .v'hc. ridders goet.</l>
<l>Houtine turre vp die olifante.</l>
<l>Jn elken .xxii. seriante.</l>
<l>Ende een mester van der beeste.</l>
<l>lees Dar</l>
<l>lees de</l>
<l>lees ons</l>
<l>lees vechten</l>
<l>Dus ghescard seghet die geeste.</l>
<l>Ghinc som dat herre vp die montaenge.</l>
<l>Som beneden in die campaenge.</l>
<l>Die sonne sceen vp die scilde neder.</l>
<l>Van goude sodat die berghe weder.Scemerden</l>
<l>van der clarhede.</l>
<l>Judas quam ieghen hem ter stede.</l>
<l>Ende sloech daer van ghenen herre.</l>
<l>.vi'hc. man in deerste werre.</l>
<l>Doe versach eleazarus.</l>
<l>Die broeder was machabeus.</l>
<l>Eenen  olifant die meerrer was.</l>
<l>Dan eenech ander ende waende das.</l>
<l>Dat die coninc daervp ware.</l>
<l>Hi brac dor der viande scare.</l>
<l>Ende ghinc onder den olifant.</l>
<l>Ende stacken onder den naule tehand.</l>
<l>Ter erden viel die beeste grod.</l>
<l>Selue bleef hireonder dod.</l>
<l>De iueden lieten den strijt aldaer.</l>
<l>Ende die coninc volghede naer.</l>
<l>Ende wan betsura die stad.</l>
<l>Ende leide sine liede in dat.</l>
<l>Jherusalem besat hi mede.</l>
<l>Ende sette vor die stede.</l>
<l>Aremborste ende ingiene.</l>
<l>Sodat den iueden stont tonsiene.</l>
<l>Want lettel spise was in die stad.</l>
<l>Doe vernam lisias dat.</l>
<l>Dat philips van percen quame.</l>
<l>Ende hi trike an hem anename.</l>
<l>Als darof te sinen  voghet.</l>
<l>Den coninc heuet hijt ghetoghet.</l>
<l>Ende seide onse spise es clene.</l>
<l>Oec nemen wi scade menecheene.</l>
<l>Ende dartoe est vast dese stede.</l>
<l>Grote nod heb wi oec mede.</l>
<l>Te besettene onse land.</l>
<l>Maken wi vrede altehand.</l>
<l>Met desen lieden radic bet.</l>
<l>Dat si pleghen harre wet.</l>
<l>Ende si ons sijn onderdaen.</l>
<l>Ghene dinc suoer die coninc saen.</l>
<l>lees sine</l>
<l>Ende met hem menech baroen.</l>
<l>Doe voer hi in montsioen.</l>
<l>Ende doe hi die stad so vast vant.</l>
<l>Brac hi sinen heet tehand.</l>
<l>Ende warp den mur te neder.</l>
<l>Tantiochen keerdi weder.</l>
<l>Dar hi ph's4ylips herre in vant.</l>
<l>Dien iaghedi danen altehant.</l>
<l>TJen tiden dat ghesciede aldus.</l>
<l>Quam van rome diometrius.</l>
<l>Dies lands was verdreuen algader.</l>
<l>Want seleucus was sijn vader.</l>
<l>Broeder antiocus ep's4yfames.</l>
<l>Hi hadde mare vernomen des.</l>
<l>Dat sijn oem dus dod was bleuen.</l>
<l>Dien slands hadde verdreuen.</l>
<l>Want doe sijn vader bleef dod.</l>
<l>Vlo hi te rome dor die nod.</l>
<l>Ende maecte ouer den oem claghe.</l>
<l>Nv quam hi in dese daghe.</l>
<l>Ende ward ontfaen in somighe stad.</l>
<l>Mar doe therre verhorde dat.</l>
<l>Dat tevoren algader was.</l>
<l>Met antiocus ende lisias.</l>
<l>Hebsire  gheuaen ende ghebonden.</l>
<l>Ende voeredsem in corten stonden.</l>
<l>Diometrius ne wilden niet sien.</l>
<l>Ende doe sloeghensise mettien.</l>
<l>Dus hadde d's4yometrius dat rike.</l>
<l>Sire vorders moghenlike.</l>
<l>Doe quamen sulke van 's4ysrahel.</l>
<l>Toten coninc die waren fel.</l>
<l>Van aarons gheslachte alchimus.</l>
<l>Was haer hoft wi lesent dus.</l>
<l>Want hi bisscop wilde wesen.</l>
<l>Judane  wroechden si in desen.</l>
<l>Dat hi des coninx vriende sloeghe.</l>
<l>Ende niemene ne verdroeghe.</l>
<l>Ende baden dat hijt dade besien.</l>
<l>D's4yometrius maecte mettien.</l>
<l>Achimuse  bisscop int land.</l>
<l>Ende seindene ende met hem tehand.</l>
<l>lees epyfanes</l>
<l>lees hebsise</l>
<l>lees Judase</l>
<l>lees hier en verder Alchimuse</l>
<l>Bachidese met herre grod.</l>
<l>Die iudase vrede ombod.</l>
<l>Mar iudas hilt al ouer fel.</l>
<l>Judas ghelouedem niet wel.</l>
<l>Sulke ghelouede sinen worden.</l>
<l>Derre dedi .lx. vermorden.</l>
<l>Dies hem hilden dar an hem.</l>
<l>Doe voer hi van iherusalem.</l>
<l>Achimuse beual hi tland.</l>
<l>Ende gaf hem meneghen viand.</l>
<l>Die achimus  dede mee scaden.</l>
<l>Jnt land dan die heidine daden.</l>
<l>Judas wraecht dar hi mochte.</l>
<l>Sodat achimuse dochte.</l>
<l>Dat hi niet ne mochte ghestaen.</l>
<l>Ende keerde ten coninc saen.</l>
<l>Ende claghede ouer machabeus.</l>
<l>Doe seide  d's4yometrius.</l>
<l>Nicanore int land na desen.</l>
<l>Die met hem hadde te rome ghewesen.</l>
<l>Ende hiet hem die liede verslaen.</l>
<l>Te iherusalem quam hi saen.</l>
<l>Ende sprac an iudase in boshede.</l>
<l>Scone word alst ware in vrede.</l>
<l>Sodat iudas de laghe vernam.</l>
<l>Ende danen met auenturen quam.</l>
<l>Eenen wijch vochtsi na das.</l>
<l>Dar iudas in verwonnen was.</l>
<l>Ende ontvlo in dauids stad.</l>
<l>Die papen quamen nadat.</l>
<l>Te nicanore ende togheden hem.</l>
<l>Dien dienst van iherusalem.</l>
<l>Die men in den tempel dede.</l>
<l>Ende wat offranden si mede.</l>
<l>Vor den coninc te doene mede plaghen.</l>
<l>Dar bespot hise ende hilt vor aghen.</l>
<l>Sijn hand hi vp sijn hoft leide.</l>
<l>Ende suoer daer ende seide.</l>
<l>Werd mi niet ghegheuen.</l>
<l>Als ic kere sijt seker das.</l>
<l>Jc sal verbernen dese stede.</l>
<l>Van iherusalem sciet hi mede.</l>
<l>lees hier en verder alchimus</l>
<l>lees sende</l>
<l>lees saghen</l>
<l>hier ontbreekt iudas</l>
<l>Ende gaderde herre grod.</l>
<l>Om iudase te slane dod.</l>
<l>NJchanor die in wapen lach.</l>
<l>Wilde vp den saterdach.</l>
<l>Judase met stride bestaen.</l>
<l>Mar sulke iueden baden hem saen.</l>
<l>Dat hi dien dach eeren soude.</l>
<l>Vor gode diet ghebod ende woude.</l>
<l>Hi vraghede of hi ware grod.</l>
<l>Jn den hemel diet ghebod.</l>
<l>Si seiden ia het es een god.</l>
<l>Moghende die gaf tghebod.</l>
<l>Doe seidi oec bem ic bi  rike.</l>
<l>Ende moghende in erderike.</l>
<l>Jc hete wapene doen an.</l>
<l>Ende sconinx ghebot doen dan.</l>
<l>Machabeus als wijt vernamen.</l>
<l>Hadde waer .iij'hm. man tesamen.</l>
<l>Hi wapende de sine mede.</l>
<l>Met troste van onsen here.</l>
<l>Dan met scilde of met scachte.</l>
<l>Oec seidi dat hi in der nachte.</l>
<l>Sach den goeden onias.</l>
<l>Die te antioche vermord was.</l>
<l>Die sine hande vphilt omdat.Dat</l>
<l>hi vor die iueden bat.</l>
<l>Eenen andren ouden sach hi staen.</l>
<l>Bi hem ende eerlike ghedaen.</l>
<l>Ende onias seide van hem.</l>
<l>Dese bit ouer iherusalem.</l>
<l>Ende ouer 's4ysrahel dit was.</l>
<l>Gods prophete ieremias.</l>
<l>Jeremias hilt een suerd.</l>
<l>Van goude diere ende werd.</l>
<l>Ende gaeft macabeuse in die hand.</l>
<l>Ende seide nem den heleghen brand.</l>
<l>Dit sent di god du sult verslaen.</l>
<l>Dine viande dermede saen.</l>
<l>Hiermede wapendi sine liede.</l>
<l>Hord welc wonder dar ghesciede.</l>
<l>Nicanor was alreest ghevelt.</l>
<l>Ende die .iij.dusent met gods ghewelt.</l>
<l>Sloeghen .xxx.dusent man.</l>
<l>bi is overtollig</l>
<l>lees mere</l>
<l>Diere vloen si worpen dan.</l>
<l>Hare wapine hareentare.</l>
<l>Ende vloen wech van groten vare.</l>
<l>Mar die iueden die ten deele.</l>
<l>Elcsins waren in die castele.</l>
<l>Volchden hem ende sloeghense so.Datter</l>
<l>wanic waer een ontflo.</l>
<l>Dar sloeghen si of nicanors houet.</l>
<l>Ende sijn rechter hand dies ghelouet.</l>
<l>Dar hi mede vermat hem.</l>
<l>Ende hincse ieghen iherusalem.</l>
<l>Die tonghe sneden si in morselen.</l>
<l>Ende gauense vogle te delen.</l>
<l>Hier wanic wel bi desen drome.</l>
<l>Bi der figure als ict gome.</l>
<l>Dar die heleghe ieremias.</l>
<l>Tsuerd gaf den goeden judas.</l>
<l>Dat hine van gods aluen ridder dede.</l>
<l>Want vele  liede lien mede.</l>
<l>Dat hi deerste ridder was.</l>
<l>Ghelouech man nv merket das.</l>
<l>Ende van gode ghewijt mede.</l>
<l>Jn vans elniet in die waerhede.</l>
<l>HJerna gheviel na desen drome.</l>
<l>Dat iudas vernam van rome.</l>
<l>Dat si waren vromech sere.</l>
<l>Ende duonghen meneghen here.</l>
<l>Ende si wel hilden haer belof.</l>
<l>Nochtan niemen in den hof.</l>
<l>Ne wilder crone draghen nochtan.</l>
<l>.ccc.ende.xxx. hoefman.</l>
<l>Hadsi dar die raet anlach.</l>
<l>Darna sendi vp dien dach.</l>
<l>Sine boden die seiden dus.</l>
<l>V groet iudas machabeus.</l>
<l>Ende sine broedre entie iueden mede.</l>
<l>Ende hebben ons teser stede.</l>
<l>Ghesent om vrienscap ende danc.</l>
<l>Vpdat ghi der grieken beduanc.</l>
<l>Van haren bande  wildet keren.</l>
<l>Die  ghenoeghede den romeren.</l>
<l>Ende screuen desen vasten vrede.</l>
<l>lees lande</l>
<l>lees Dit</l>
<l>Jn coprine taflen mede.</l>
<l>Ende sendedse te iherusalem.</l>
<l>Ward dat nod laghe ouer hem.</l>
<l>Die iueden souden sonder sout.</l>
<l>Rome helpen met ghewovt.</l>
<l>Ende desghelijc in alle stede.</l>
<l>Soude doen die romeine mede.</l>
<l>Doe screuen si an diometrius.</l>
<l>Die heren van rome aldus.</l>
<l>Tvi bestu den iueden so fel.</l>
<l>Onsen ghesellen du ne does niet wel.</l>
<l>Vernemen wijs van di hiet echt.</l>
<l>Wi sullen hem doen hulpe  ende recht.</l>
<l>Ende vp di vechten als viande.</l>
<l>Bede bi zewen ende bi lande.</l>
<l>BJinnen  desen horde d's4yometrius.</l>
<l>Dat nicanor dod ware aldus.</l>
<l>Achimus den valscen iuede.</l>
<l>Ende bachudese den quaden ruede.</l>
<l>Sendi echt in der jueden land.</l>
<l>Ende met hem meneghen viant.</l>
<l>Judas vergaderde als wijt horen.</l>
<l>.iij.dusen man al vdvercoren.</l>
<l>Mar doe si  die viande saghen.</l>
<l>So sterc begonstem te wanhaghen.</l>
<l>Ende ontbraken iudase dan.</l>
<l>Dar bleuen waer .dccc.dusent man.</l>
<l>Oec ward iudas herte veruard.</l>
<l>Als die hem steruen openbard.</l>
<l>Wantdat hem ghebrac der stonde.</l>
<l>Herre te gaderne ende hi ne conde.</l>
<l>Met eeren niet ontgaen den stride.</l>
<l>Doe seiden  die van sire side.</l>
<l>Dit volc ne moghen wi niet verdriuen.</l>
<l>Hets goet dat wi leuende bliuen.</l>
<l>Ende wi tonsen broeden  keren.</l>
<l>Ende vergadren volc met eeren.</l>
<l>Dan vechten wi vp dit diet.</l>
<l>Neen sprac iudas dat doet niet.</l>
<l>lees Binnen</l>
<l>lees broedren</l>
<l>Dat wi vor hem trecken  achter.</l>
<l>Laet ons ghenen groten lachter.</l>
<l>Doe  dat wi der  verderuen.</l>
<l>Mar laet ons stoutelike steruen.</l>
<l>Vor onse broedre oft god ghebiet.</l>
<l>Mettien bestontsi teidine diet.</l>
<l>Dat in tween dar was ghescard.</l>
<l>Die starker side mettervard.</l>
<l>Heuet die goede iudas bestaen.</l>
<l>Die ward saen vor hem ondaen.</l>
<l>Van achter quam die ander scare.</l>
<l>Doe ward die strijt staende ende svare.</l>
<l>Ende menech bleef an elke side.</l>
<l>Mar iudas die viel in den stride.</l>
<l>Ende bleef in sconre werre dod.</l>
<l>Wie so els mochte hi ontscod.</l>
<l>Hine was so stout hi ne was veruard.</l>
<l>Hare lioen hare lupard.</l>
<l>Haer trost haer mur haer casteel.</l>
<l>Haer kempe haer gheheel.</l>
<l>Starf met eeren die goede judas.</l>
<l>S's4ymon ende ionathas.</l>
<l>Cochten den doden broeder daer.</l>
<l>Jeghen die heidine weet vorwaer.</l>
<l>Ende droeghen in modin.</l>
<l>Aldaer begroeuen si him.</l>
<l>Dar andre sine vorders laghen.</l>
<l>Al tfolc beweendene met claghen.</l>
<l>Want sire ghelike quam niet dernaer.</l>
<l>Doe worden die quade openbaer.</l>
<l>Onder die van 's4ysrahel.</l>
<l>Tevoren ne dorsten si niet el.</l>
<l>[Doen] [dan] [iudas] [ghebod.]</l>
<l>[Die] [nv] [leghet] [onder] [moude] [dod.]</l>
<l>Ende het ward ongher in den lande.</l>
<l>Al tfolc ghinc in bachides hande.</l>
<l>Alle die quaeste ghemeenlike.</l>
<l>Maecti here van den rike.</l>
<l>Die iudas vriende thare namen.</l>
<l>Sodat si tegadre quamen.</l>
<l>Ende coren ionatas.</l>
<l>lees Doen</l>
<l>lees dere</l>
<l>Here in die stede iudas.</l>
<l>Jonatas die es verresen.</l>
<l>Jn iudas stad nv hord van desen.</l>
<l>Bachides heuet verstaen.</l>
<l>Ende sochtene omme verslaen.</l>
<l>Jn eene wostine hi ontvlo.</l>
<l>Ende sende sinen broeder do.</l>
<l>Johanne om sijn harnasch derbi.</l>
<l>Dien sloeghen dod die van iambri.</l>
<l>Watso hi hadde namen si dare.</l>
<l>Doe quam ionathas die mare.</l>
<l>Dat die van iambre grod ghelud.</l>
<l>Maecten ende hadden eene brud.</l>
<l>Hi ende s's4ymoen leiden hem laghe.</l>
<l>Dar sloeghen sire vele in dien daghe.</l>
<l>Van ioien maecten si rouwe grod.</l>
<l>Dus wraken si des broeder dod.</l>
<l>Van danen quamen si ter iordane.</l>
<l>Men dede dat bachides te uerstane.</l>
<l>Ende hi sochtse vp den saterdach.</l>
<l>Als dat ionatas versach.</l>
<l>Doe seidi een strijt gaet ons ane.</l>
<l>Nv es an dene side de iordane.</l>
<l>An dander side berch  ende bosscaelge.</l>
<l>Hiers gheen ontvlien sonder faelge.</l>
<l>Vecht ende roepet gode ane.</l>
<l>Den wijch begonsten si te bestane.</l>
<l>Si .m. bleuer van bachides side.</l>
<l>Ende hi ontvlo van den stride.</l>
<l>Te iherusalem in die stede.</l>
<l>Jn iudea maecti mede.</l>
<l>Sterke veste ende goede.</l>
<l>Ende darin so leidi hoede.</l>
<l>Te ghisele so nam hi ghinder.</l>
<l>Al der hogher liede kinder.</l>
<l>Jn dauids tor hise leide.</l>
<l>Achimus  dar ic eerst af seide.</l>
<l>Die valsce iuede hiet tire vre.</l>
<l>Breken ons heren kerke ende mure.</l>
<l>Ende twerc dat wrochten die propheten.</l>
<l>Doe men begonste doen sijn eeten.</l>
<l>Quam hem an die iucht also grod.</l>
<l>Ende hi bleef met tormente dod.</l>
<l>lees broec</l>
<l>lees Alchimus</l>
<l>Bachides kerde te lande darnaer.</l>
<l>Ende tlant stont in paise .iij. iaer.</l>
<l>Daerna die quade van 's4ysrahel.</l>
<l>Brochten weder ende roueden tspel.</l>
<l>Jonatase wildi vaen.</l>
<l>Mar hi heuet den raet verstaen.</l>
<l>Ende ontflo in betesi.</l>
<l>De stede so veste hi.</l>
<l>Bachides besette die stede.</l>
<l>Met harder groter moghenthede.</l>
<l>Mar ionatas rumedse vor dat.</l>
<l>Ende liet s's4ymoene in die stad.</l>
<l>Een deel volx te sinen doene.</l>
<l>Nachts quam hi in die pawelioene.</l>
<l>Ende sloech sine viande mede.</l>
<l>S's4ymoen quam oec vter stede.</l>
<l>Ende verbernde hare ingiene.</l>
<l>Bachides stont so onsiene.</l>
<l>Soudi sijn lijf ondraghen.</l>
<l>Segghen ghinder sonder vraghen.</l>
<l>[Doe] [ward] [hi] [vp] [die] [ghene] [gram.]</l>
<l>[Diet] [rieden] [dat] [hi] [wederquam.]</l>
<l>[Ende] [sloech] [derre] [vele] [te] [dod.]</l>
<l>[Jonathas] [dien] [ment] [onbod.]</l>
<l>[Dat] [bachides] [die] [wrake] [dede.]</l>
<l>[Sende] [boden] [om] [den] [vrede.]</l>
<l>[Bachides] [diet] [gherne] [horde.]</l>
<l>[Suoer] [hem] [in] [waren] [worde.]</l>
<l>Dat hi hem in sijn lijf ne dade.</l>
<l>Nemmermee vord ghene scade.</l>
<l>Die gheuanghene gaf hi hem.</l>
<l>Des lands van iherusalem.</l>
<l>Ende keerde te lande weder.</l>
<l>Dus viel al dorloghe neder.</l>
<l>Jn iuda. et ionatas.</l>
<l>Berechte dat land als ict las.</l>
<l>Dat quade volc van 's4ysrahel.</l>
<l>Ontliuedi ende was hem fel.</l>
<l>Evpator antiocus.</l>
<l>Liet eenen sone wi lesent dus.</l>
<l>Die alexander hiet bi namen.</l>
<l>Jn eene stede als wijt vernamen.</l>
<l>Quam hi die tolomais hiet.</l>
<l>Ende ward here ouer dat diet.</l>
<l>D's4yometrius gaderde herre.</l>
<l>Als hijt vernam vp hem ter werre.</l>
<l>Ende sende te ionatase mede.</l>
<l>Omdat hi met hem maecte vrede.</l>
<l>Ende alexander ghingheraf.</l>
<l>Doe ghesciede  dat hi hem gaf.</l>
<l>Die in dauids torre laghen.</l>
<l>Jonatas met sinen maghen.</l>
<l>Die quam in iherusalem.</l>
<l>Ende die wrachters  vloen vor hem.</l>
<l>Die bachides dar sette int land.</l>
<l>Die stad vesti altehand.</l>
<l>Enten berch van s's4yon mede.</l>
<l>Alexander vernam den vrede.</l>
<l>Die maecte demetrius.</l>
<l>Ende screef ionatase aldus.</l>
<l>Wi horden van di seghet hi prijs.</l>
<l>Dattu een moghende man sijs.</l>
<l>Ende nutte tonser vrienscap mede.</l>
<l>Nv gheuen wi die moghentede.</l>
<l>Bisscop te sine ouer de dine.</l>
<l>Ende ons vrient altoes te sine.</l>
<l>Purpur ende eene crone van goude.</l>
<l>Sendi hem dor sine oude.</l>
<l>Jonatas die stoute man.</l>
<l>dede te hoghen tiden an.</l>
<l>Ter festen bisscops ghewaden.</l>
<l>Wapenen Dedi beghaden.</l>
<l>Ende gaderde herre saen.</l>
<l>Demetrius heuet verstaen.</l>
<l>Ende dat herte ontsanc hem neder.</l>
<l>Jonatas onbod hi weder.</l>
<l>Dat hi sijn vrient bliuen soude.</l>
<l>Wantdat hi quiten woude.</l>
<l>De iueden van chense ende hem.</l>
<l>Van dauids tor in iherusalem.</l>
<l>Wildi hem de macht gheuen saen.</l>
<l>Ende al die waren gheuaen.</l>
<l>Jn sijn land liet hi met vreden.</l>
<l>Tholomais met .ij. steden.</l>
<l>Gaue hi den bisscop dar ter stond.</l>
<l>Doe ghesciede lees Die ghisele</l>
<l>Ende elx iaers .xv.dusent pond.</l>
<l>Dar men mede werken soude.</l>
<l>Te iherusalem als men woude.</l>
<l>Jonatas ende sine liede.</l>
<l>Ne gheloueden  niet sire miede.</l>
<l>Jn alexandre sijn si bleuen.</l>
<l>Ende hebben hem socoers ghegeuen.</l>
<l>Doe gaderde alexander herre.</l>
<l>Jeghen demetrius ter werre.</l>
<l>Demetrius die bleefer dod.</l>
<l>Ende sijn volc vlo dor die nod.</l>
<l>Alexander nam derna.</l>
<l>Te wiue cleopatra.</l>
<l>Tholomeus van eg's4yptenland.</l>
<l>Was haer vader als ict vant.</l>
<l>Alexander ombod na das.</l>
<l>Jn tholomais ionatas.</l>
<l>Aldar hi was ende sijn suaer.</l>
<l>Grote eere dedemen hem daer.</l>
<l>Vor die ghecronde coninghe bede.</l>
<l>Vele quamer dor sine lede.</l>
<l>Van 's4ysrahel die hem quaetspraken.</l>
<l>Mar alexander achte niet der saken.</l>
<l>Hi eerdene vor sine man.</l>
<l>Ende dedem purpur an.</l>
<l>Als die feeste ghent was.</l>
<l>Doe kerde weder ionatas.</l>
<l>HElencus  sone demetrius.</l>
<l>Die versleghen ward aldus.</l>
<l>Van alexandre als hier staet voren.</l>
<l>Hadde een wijf van crete gheboren.</l>
<l>Dar hi eenen sone an wan.</l>
<l>Demetrius hiet oec die man.</l>
<l>Doe di vader ward versleghen.</l>
<l>Heft hi sijn lijf ondreghen.</l>
<l>Ter moeder maghe dor den vaer.</l>
<l>Herre brocht hi ouer .iij. iaer.</l>
<l>Ende quam int land van surien.</l>
<l>Hertoghe van sire partien.</l>
<l>Lesic dat apollonius was.</l>
<l>Die beriep strijt vp ionatas.</l>
<l>.x.dusent so nam hire met hem.</l>
<l>lees Seleucus</l>
<l>Ende trac vte iherusalem.</l>
<l>Ende wan iaef dat ioppe hiet.</l>
<l>Apollonius ende sijn diet.</l>
<l>Die voer in azotum vord.</l>
<l>Jonatas trac vor die pord.</l>
<l>Ende si quamen bede te velde.</l>
<l>Dar sconfierdi met ghewelde.</l>
<l>Apolloniuse ende sijn volc mede.</l>
<l>Ende si liepen in die stede.</l>
<l>Jn dagons monster ende hilden dat.</l>
<l>Jonatas ontstac die stad.</l>
<l>Ende den monster. in den brande.</l>
<l>Bleuer dod vor sine hande.</l>
<l>Welnaer .viii.dusent dander ontvlon.</l>
<l>Danen voer hi in ascalon.</l>
<l>Met eeren ontfinc men hem.</l>
<l>Doe kerdi in iherusalem.</l>
<l>Om dese daet heuet hem ghesent.</l>
<l>Alexander grod prosent.</l>
<l>Ende gaf hem acharon die stede.</l>
<l>Ende al dattertoe borde mede.</l>
<l>Alexander voer derna.</l>
<l>Int land van cicilia.</l>
<l>Ende sijn suaer die quam int land.</l>
<l>Gheuaren met crachtiger hand.</l>
<l>Om te winne valscelike.</l>
<l>Van surien dat conincrike.</l>
<l>Waerso hi quam in elke stede.</l>
<l>Weet wel dat mense hem ondede.</l>
<l>Ende quam ieghen hem vter stad.</l>
<l>Want alexander hiet al dat.</l>
<l>Al tland wan hi welna aldus.</l>
<l>Doe sendi an demetrius.</l>
<l>Ende seide laet ons vrienscap maken.</l>
<l>Mi berouwet eere saken.</l>
<l>Dat ic alexandre gaf.</l>
<l>Mire dochter ic neemsem af.</l>
<l>Ende du sultse te wiue ontfaen.</l>
<l>Demetrius dede dit saen.</l>
<l>Tholomeus die voer vord.</l>
<l>Jn antioche die houetpord.</l>
<l>.ij. cronen hi hem spannen dede.</l>
<l>Van eg's4ypten van assien mede.</l>
<l>lees cilicia</l>
<l>Doe alexander dit vernam.</l>
<l>Te wighe dat hi vp hem quam.</l>
<l>Ende bleef verwonnen hoe soet ga.</l>
<l>Doe vlo in arabia.</l>
<l>Met antiocuse sinen sone.</l>
<l>Sire moeder maghe waren die gone.</l>
<l>Mar die coninc van den lande.</l>
<l>Ontsach die eg's4yptiene viande.</l>
<l>Ende dede alexandre ontliuen.</l>
<l>Sijn kint liet hi te liue bliuen.</l>
<l>Thoft heft hi tholomeuse ghesent.</l>
<l>Die blide was om dit prosent.</l>
<l>Ten derden daghe bleef hi dod.</l>
<l>Demetrius ward here grod.</l>
<l>Ende ward daer coninc becand.</l>
<l>Jn sire vorders stedeland.</l>
<l>IN dien tiden dat ionatas.</l>
<l>An dauids tur stridende was.</l>
<l>Die staet in te iherusalem.</l>
<l>Doe onboden dit van  hem.</l>
<l>Quade wichte van israhel.</l>
<l>Die hem waren van herten fel.</l>
<l>Demetrius die ward des gram.</l>
<l>Jn tholomais dat hi quam.</l>
<l>Ende screef ionatase mede.</l>
<l>Dat hi an den tur niet ne strede.</l>
<l>Mar ionatas es henenghevaren.</l>
<l>Ende auenturde hem tewaren.</l>
<l>Hi prosenterde hem diere dinc.</l>
<l>Sodatten wel die coninc ontfinc.</l>
<l>Al claghede menech ouer hem sere.</l>
<l>De coninc dedem nochtan eere.</l>
<l>Vor hem allen des haddi roem.</l>
<l>Doe settine int bisscopdoem.</l>
<l>Mar al sijn herre ghewannen leet.</l>
<l>Een prince hiet crifon  die dit weet.</l>
<l>Dat dat herre algader dus.</l>
<l>Leed hadde demetrius.</l>
<l>Alexandre haddi ghemint.</l>
<l>Gheuaren es hi om sijn kint.</l>
<l>Dat men in arabien helt.</l>
<l>Dar te bringhene met ghewelt.</l>
<l>lees trifon</l>
<l>Jn dese tijt als ict vernam.</l>
<l>Dat tfolc vp den coninc dus was gram.</l>
<l>Sende ten coninc ionatas.</l>
<l>Ende bad hem harde sere das.</l>
<l>Dat hi dat volc soude veriaghen.</l>
<l>Die in dauids turre laghen.</l>
<l>Ende in andren vesten alsowel.</l>
<l>Want si quetsten 's4ysrahel.</l>
<l>Demetrius screef weder doch.</l>
<l>Dit ende meer dat  ic v noch.</l>
<l>Send mi liede te hulpen een deel.</l>
<l>Mijn herre es van mi algheel.</l>
<l>Jonatas die sendem dan.</l>
<l>Jn antioche .iij.m. man.</l>
<l>Die hem wel te staden quamen.</l>
<l>Want die porters altesamen.</l>
<l>.c.dusent. ende .x.dusent mede.</l>
<l>Wilden doden binnen der stede.</l>
<l>Mar die iueden setter hem ieghen.</l>
<l>Ende hebber .c.dusent versleghen.</l>
<l>Dandre paisden ieghen den here.</l>
<l>Dus hadden die iueden al die eere.</l>
<l>Si kerden weder te haren steden.</l>
<l>Ende dat land bleef staende in vreden.</l>
<l>Mar demetrius ne hilt niet.</l>
<l>Dat hi ionatase behiet.</l>
<l>Van sire vrienscap sciet hi mede.</l>
<l>Ende dedem grote pijnlichede.</l>
<l>GRifon  die quam saen derna.</l>
<l>Gheuaren van arabia.</l>
<l>Ende brochte antiocuse den ionghen.</l>
<l>Die vten stride was ontspronghen.</l>
<l>Met alexandre sinen vader.</l>
<l>Met hem gaderde therre algader.</l>
<l>Die crone ontfinc antiocus.</l>
<l>Ten bisscop ionatas screef hi aldus.</l>
<l>Dijn bisscopdoem besettic di.</l>
<l>Ende dartoe mede ontfanc van mi.</l>
<l>.iiij. porten ende wes van mire oude.</l>
<l>Oec sendi hem vate van goude.</l>
<l>Ende gaefs hem macht of hi woude.</l>
<l>Dat hire dronke dor sine houde.</l>
<l>Dat hi purpur moeste draghen.</l>
<l>lees doe</l>
<l>lees Trifon</l>
<l>Ende guldine brochen in dien daghen.</l>
<l>S's4ymoene gaf hi altehand.</l>
<l>Van surs tote eg's4yptenland.</l>
<l>Dat hi voghet darouer ware.</l>
<l>Jonatas voer harentare.</l>
<l>Jnts rike bedarue ende vernam.</l>
<l>Dat demetrius hare quam.</l>
<l>Jn galilee hem sere te derne.</l>
<l>Darward voer hi hem te werne.</l>
<l>Ende heuet den wijch bestaen.</l>
<l>Mar sijn volc ontvlo hem saen.</l>
<l>Totem .ij.dusent  dat lettel was.</l>
<l>Sine cledre scurde ionatas.</l>
<l>Gode bad hi met beden handen.</l>
<l>Ende heuet die viande bestanden.</l>
<l>Die hebben de vlucht ghenomen.</l>
<l>Sijn volc es weder an hem comen.</l>
<l>Ende maecten die iacht so grod.</l>
<l>Ende sloegher .iij.dusent dod.</l>
<l>Jonatas ende sijn volc met hem.</l>
<l>Keerde weder in iherusalem.</l>
<l>Te rome sendi oec mede.</l>
<l>Om te verniewene dien vrede.</l>
<l>Ende die vrienscap die ghemaect was.</l>
<l>Jn sijns broeder tijt judas.</l>
<l>Echt so quam demetrius herre.</l>
<l>Met volke met liede ter werre.</l>
<l>Jeghen hem voer ionathas.</l>
<l>Doe si mare vernomen das.</l>
<l>Dat hi quame vloen si tehand.</l>
<l>Sodat hire niemen vant.</l>
<l>Als hi keerde sloech hi derna.</l>
<l>Grod volc in arabia.</l>
<l>S's4ymoen die voer in iafet.</l>
<l>Ende heuet die veste wel beset.</l>
<l>Jeghen demetruse ter cure.</l>
<l>Jonathas maecte die mure.</l>
<l>Van iherusalem ende vestet bad.</l>
<l>Tusscen dauids tor enter stad.</l>
<l>Sodat die stede cleen no grod.</l>
<l>Van den turre ne hadde nod.</l>
<l>IN dien tiden pensde trifoen.</l>
<l>Hoe dat hi mochte verdoen.</l>
<l>dusent is overtollig</l>
<l>Antiocuse ende wesen here.</l>
<l>Mar ionatase ontsach hi sere.</l>
<l>Dat hi den coninc niet soude afgaen.</l>
<l>Dies wildine eerst verslaen.</l>
<l>Trifoen ontbotene te hem.</l>
<l>Doe quam hi van iherusalem.</l>
<l>Ende brochte .xl.dusent man.</l>
<l>Hi sach dat hire niet hadde an.</l>
<l>Ende gaf hem ghiften ende mieden.</l>
<l>Oec ghebod hi al den lieden.</l>
<l>Onderdaen te sine ionathas.</l>
<l>Trifoen seide wat node het was.</l>
<l>Al tfolc te bringhene metti.</l>
<l>Nemmer een deel ne comt met mi.</l>
<l>Jn tholomais ic wilse di gheuen.</l>
<l>Ende andre borghe darbeneuen.</l>
<l>Jonatas hilt ouerwaer.</l>
<l>.iij.dusent man so hilt hi daer.</l>
<l>Met hem  ende eentwint nemmee.</l>
<l>Derre liet hi in galilee.</l>
<l>.ij.dusent ende voerder vor hem dan.</l>
<l>Allene .x.ondert man.</l>
<l>Als hi in tholomais quam.</l>
<l>Bondsine als ict vernam.</l>
<l>Dandre sloeghen si tehand.</l>
<l>Dies weende al der iueden land.</l>
<l>Want si hilden ouer dod.</l>
<l>Trifoen die nam herre grod.</l>
<l>Ende waende tland setten an hem.</l>
<l>Mar tfolc vlo in iherusalem.</l>
<l>Ende sette s's4ymoene in die stede.</l>
<l>Van iudas ende van ionatas mede.</l>
<l>S's4ymon die verhaeste hem.</l>
<l>Te vestene iherusalem.</l>
<l>Herre sendi in iaef die stad.</l>
<l>Alse trifoen verhorde dat.</l>
<l>Dat s's4ymon ware ins broeder stede.</l>
<l>Sendi boden als omme vrede.</l>
<l>Ende seide dat hi den broeder hilde.</l>
<l>Om eene scult van gelde.</l>
<l>Sent mi tgelt alhier ter stede.</l>
<l>Ende sine kindre te ghisele mede.</l>
<l>Jc sendi weder ionatas.</l>
<l>S's4ymon wiste die wareit das.</l>
<l>Dat loes was. doch sendi ghinder.</l>
<l>Beede dat ghelt ende die kinder.</l>
<l>Omdat volc niet seghen soude.</l>
<l>Dat hijs lossen niet ne woude.</l>
<l>Doe trifoen hadde ghent algader.</l>
<l>Sloech hi de kinder ende den vader.</l>
<l>Dat eene quade mordaet was.</l>
<l>Den lechame van ionatas.</l>
<l>Dien dede s's4ymon in modin draghen.</l>
<l>Ende aldar sine andre broedre laghen.</l>
<l>Ende aldar maecti .vij. tumben.</l>
<l>Ende setteromme hoghe colummen.</l>
<l>Darin wapine ende scepe ghehouwen.</l>
<l>Die men te wondre mochte scouwen.</l>
<l>Jn deene lach matatias sijn vader.</l>
<l>Jn dandre .iiij. broedre allegader.</l>
<l>Jn de derde Dedi de moeder deluen.</l>
<l>Ente vierde dat hi hem seluen.</l>
<l>Trifoen versloech na dese dinc.</l>
<l>Antiocuse den iongelinc.</l>
<l>Ende ward coninc trifoen.</l>
<l>Doe maecte die bisscop s's4ymoen.</l>
<l>Jnt land van iuda vesten mede.</l>
<l>Ende sende om vasten vrede.</l>
<l>Tote demetricuse  dar ic af screef.</l>
<l>Dien dese antiocus verdreef.</l>
<l>Ende sendem ghiften ende bat.</l>
<l>Dat hi iherusalem die stad.</l>
<l>Ende al iudea scolde quite.</l>
<l>Demetricus  die doet met vlite.</l>
<l>Ende vergaf hem alle mesdaet.</l>
<l>Nv alreest merct ende verstaet.</l>
<l>Quamen die iueden vten beduanghe.</l>
<l>Der heidine dar si langhe.</l>
<l>Jn waren met suaerre dinc.</l>
<l>Sijntdatse nabugodonosor vinc.</l>
<l>S's4ymon wan gasen die stede.</l>
<l>Ende dedervte dafgode mede.</l>
<l>Hi setterin die hilden die wet.</l>
<l>Ende veste die stede bet.</l>
<l>Doe besat hi den tur dauid.</l>
<l>Men gaffen vp in corter tijt.</l>
<l>lees demetriuse</l>
<l>lees hier en verder demetrius</l>
<l>Dar voer hi in met groter ioie.</l>
<l>Sidentdatse te vernoie.</l>
<l>Ep's4yfanes brochte die t's4yrant.</l>
<l>Haddi bestaen in heidine hand.</l>
<l>S's4ymon sach sinen sone iohan.</l>
<l>Dat hi was goet orloges man.</l>
<l>Onder hem maectine here mede.</l>
<l>Ende gaf hem gase die stede.</l>
<l>DEmetricus gaderde grod herre.</l>
<l>Vp trifoene met groter werre.</l>
<l>Ende soudermede tland varen duinghen.</l>
<l>Hem te helpene tesen dinghen.</l>
<l>Arsarces  vernaemt die aldaer ter steden.</l>
<l>Jn percen crone droech ende in meden.</l>
<l>Ende sende .i. prince ende deden vaen.</l>
<l>Ende sijns volx vele verslaen.</l>
<l>Dus bleef iudea sonder striden.</l>
<l>Jn des bisscops s's4ymons tiden.</l>
<l>Jn ioppe Dedi auene maken.</l>
<l>Ende beterde al die saken.</l>
<l>Der heidine onsuuerhede.</l>
<l>Ende haer macht verdreef hi mede.</l>
<l>Elc man sat onder sinen wijngard.</l>
<l>Vrilicke ende onder sinem boemgard.</l>
<l>Vri waren si ende sonder vaer.</l>
<l>Te rome sendi dernaer.</l>
<l>Eene guldinen scilt der stede.</l>
<l>Ende si gauen hem vrihede.</l>
<l>Ende vrienscap screuen si tewaren.</l>
<l>Jn taflen die coprin waren.</l>
<l>Die dede die bisscop s's4ymon.</l>
<l>Senten  vp den berch van s's4yon.</l>
<l>DEse gheuane demetrius.</l>
<l>Liet een kint ende hiet antiocus.</l>
<l>Ende hadde sijn land te winne gherre.</l>
<l>An hem quam sijns vader herre.</l>
<l>Datter lettel trifoene bleef.</l>
<l>Dese antiocus die screef.</l>
<l>Den iueden ende den bisscop s's4ymoene.</l>
<l>Dat hise sette in sulken doene.</l>
<l>Als sine vorders hadden gheset.</l>
<l>Oec gauen si hem macht ende wet.</l>
<l>lees arsaces</l>
<l>lees Setten</l>
<l>Te slane haer eighin ghelt.</l>
<l>Ende alsi slands hadde ghewelt.</l>
<l>Soudi hem doen vele eeren.</l>
<l>Ende ghiften den tempel ons heren.</l>
<l>Trifon vlo als hi dat sach.</l>
<l>Darne antiocus belach.</l>
<l>IN rome was raedgheuer lucius.</l>
<l>Doe die sake ghinc aldus.</l>
<l>Die screef den heren van oriente.</l>
<l>Dat si neghene parlemente.</l>
<l>Weder den iueden hilden tewaren.</l>
<l>Want si hare vriende waren.</l>
<l>Noch hem niene stonden an staden.</l>
<l>Die hem wilde derren ende scaden.</l>
<l>Of eneghe quade iueden quamen.</l>
<l>Jn haer land dat sise alle tesamen.</l>
<l>S's4ymoene den bisscop souden senden.</l>
<l>Die soudse na hare wet scenden.</l>
<l>ANtiocus hadde beleit.</l>
<l>Trifoene als ict hebbe gheseit.</l>
<l>S's4ymoen sendem te hulpen dan.</l>
<l>Wel te harnassce .ij.dusent man.</l>
<l>Ende sconeit heuet hi hem ghesent.</l>
<l>Antiocus ontseide tprosent.</l>
<l>Ende wilde houden der vorwarden niet.</l>
<l>Die hi tevoren hem behiet.</l>
<l>Mar hi sende vd sinen huvs.</l>
<l>Eenen bode hiet atenobius.</l>
<l>Ende hiet dat hi hem wedergaue.</l>
<l>Den tur dauids ende sciederaue.</l>
<l>Jaef ende gasen mede.</l>
<l>Ende de rente van der stede.</l>
<l>Warso hise int land hadde ontfaen.</l>
<l>Of hi quamene bestaen.</l>
<l>Die bode quam in iherusalem.</l>
<l>Ende sach s's4ymoene ende dat goet van hem.</l>
<l>Bede van seluere ende van goude.</l>
<l>Ende hads wonder menechuoude.</l>
<l>Sine bodscap heft hi ghedaen.</l>
<l>Ende s's4ymon andworde saen.</l>
<l>Gheen vremde land hebwi beseten.</l>
<l>Mar ons erue wildijt weten.</l>
<l>Van onsen vianden ondergaen.</l>
<l>Atenobius kerde saen.</l>
<l>Ende seide den coninc wat hi vernam.</l>
<l>Antiocus ward harde gram.</l>
<l>Mar trifon die dar was beleghen.</l>
<l>Heuet met scepe tlijf ondreghen.</l>
<l>Ende die coninc volghede tehand.</l>
<l>Hi beual achter hem tland.</l>
<l>Cendebeus den hertoghe.</l>
<l>Ende scade den iueden dar hi moghe.</l>
<l>Cendebeus maecte cedrone.</l>
<l>Eene veste goet ende scone.</l>
<l>Dar hi bi wilde judea storen.</l>
<l>Als dit s's4ymoene quam tevoren.</l>
<l>Sprac hi sinen oudsten kinder  an.</l>
<l>Deen hiet iudas dander iohan.</l>
<l>Ende seide mine broedre ende ic.</l>
<l>Hebben verdreuen een stic.</l>
<l>Onse viande tote deser stont.</l>
<l>Nv bem ic oud dats v cont.</l>
<l>Dies settic v in mine stede.</l>
<l>Vecht ende werd v als ic dede.</l>
<l>Gods hulpe si met v vorddan.</l>
<l>Hi gaf hem .xx.dusent man.</l>
<l>Si traken te cendebeus ward.</l>
<l>Mar eene flume hefse veruard.</l>
<l>Die tusscen hem enten vianden liep.</l>
<l>Jan trac eerst ouer al waest so diep.</l>
<l>Ende sochte die passaige daer.</l>
<l>Alle dandre quamen naer.</l>
<l>Ende bliesen met businen so.</l>
<l>Cendebeus die ontvlo.</l>
<l>Mar .ij.dusent versloechire als ict las.</l>
<l>Ghewont was die ionghe iudas.</l>
<l>Jan volghede den vianden naer.</l>
<l>Ende iaghedse aldaer.</l>
<l>Tote cedrone binnen der steden.</l>
<l>Doe kerden s's4ymons kinder in vreden.</l>
<l>EEn tholomeus dar ic af scriue.</l>
<l>Die s's4ymons dochter hadde te wiue.</l>
<l>Was here ghemaect van ierico.</l>
<l>So rike van scatte was hi do.</l>
<l>Dat hi verhouerde tehand.</l>
<l>Ende pensde te winne tland.</l>
<l>Ende hoe hi s's4ymoene mochte ontliuen.</l>
<l>Ende sine kinder ende here bliuen.</l>
<l>lees kindren</l>
<l>S's4ymon dorvoer land ende steden.</l>
<l>Ende berechtedse ende hiltse in vreden.</l>
<l>Te iherico es hi comen.</l>
<l>Met .ij. sonen die wi nomen.</l>
<l>Judas ende matatias.</l>
<l>Tholomeus als ict las.</l>
<l>Ende diese in sine veste ontfaet.</l>
<l>Die hi ghemaect hadde dor quaet.</l>
<l>Dar liede hemelike in laghen.</l>
<l>Doe quam hi met eere laghen.</l>
<l>Ouer haer maeltijt ghinder.</l>
<l>Ende sloech s's4ymoene ende sine .ii. kinder.</l>
<l>Dus heueti goet met quade gheloent.</l>
<l>Ende eenen goeden man gheoent.</l>
<l>S's4ymons wijf vinc hi dartoe mee.</l>
<l>Met sinen minsten kindren twee.</l>
<l>Tote antiocuse heuet hi ghescreuen.</l>
<l>Dat hi hem hulpe soude gheuen.</l>
<l>Hi soudem gheuen in ghewelt.</l>
<l>Tland ende die steden ende tghelt.</l>
<l>Oec ombod hi omme soud.</l>
<l>Ander hulpe menechuoud.</l>
<l>Oec sendi in iherusalem.</l>
<l>Die stede tonderlopene hem.</l>
<l>Jn gasen sendi sinen man.</l>
<l>Om te vermorden iohan.</l>
<l>Sodat hem een bode quam.</l>
<l>Dar hi die mord bi vernam.</l>
<l>Ende iohan verhaeste hem.</l>
<l>Sodat hi iherusalem.</l>
<l>Eerst an sine hand ghewan.</l>
<l>Oec versloech hi al de man.</l>
<l>Die vp dat dar waren comen.</l>
<l>Dat si gherne hadden ghenomen.</l>
<l>Hem sijn lijf dus ghinct algader.</l>
<l>Bisscop ward hi na den vader.</l>
<l>Als matatias kinder .v.</l>
<l>Worden ghedaen van den liue.</l>
<l>Aldus ende van gods vianden.</l>
<l>Die drie die wi  bisscoppe vanden.</l>
<l>Judas ende ionatas.</l>
<l>Ende s's4ymon die dachterste was.</l>
<l>Storuen daromme als ict gome.</l>
<l>Dat si ieghen die van rome.</l>
<l>Eneghe vrienscap daden soeken.</l>
<l>Dits tende van machabeus boeken.</l>
<l>IAn berechte tland tesamen.</l>
<l>Hircanus hiet hi bi toenamen.</l>
<l>Die een helech bisscop was.</l>
<l>Ende stoud ians~  here als ict las.</l>
<l>Tholomeus heuet hi bestaen.</l>
<l>Die sire moeder hadde gheuaen.</l>
<l>Ende ghedaen hadde die mord.</l>
<l>Bi  belaghene in eene pord.</l>
<l>Die agon hiet ende vachteran.</l>
<l>Tholomeus die valsce man.</l>
<l>Gheselde vp den mur ghinder.</l>
<l>De moeder ende hare .ij. kinder.</l>
<l>Sodat bloet van hem ran.</l>
<l>Dies hadde ontfarmenesse iohan.</l>
<l>Ende liet vechten omme ghint.</l>
<l>Doe riep die moeder neem  lieue kint.</l>
<l>Laet niet dijn striden dor mine nod.</l>
<l>Dus machtv  vreken mine dod.</l>
<l>Mar ian liet dat belegghen.</l>
<l>Tholomeus horen wi segghen.</l>
<l>Sloech dod moeder ende kinder.</l>
<l>Ende vlo in vremden lande ghinder.</l>
<l>Hiernaer quam met sire partien.</l>
<l>Antiocus coninc van surien.</l>
<l>Ende belach iherusalem.</l>
<l>Die bisscop was veruard van hem.</l>
<l>Ende dede die .ij. scatte vpdoen.</l>
<l>Van den .viii. die salomon.</l>
<l>Dalf omtrent sijns vader graf.</l>
<l>Grod goet nam hi deraf.</l>
<l>Ende gaef  antiocus.</l>
<l>Dat hi wedervoere thuvs.</l>
<l>Ende dat hem van den scatte bleef.</l>
<l>Maectirof als men ons screef.</l>
<l>Teerste hospitael in die stede.</l>
<l>Dar hi die tale bi vellen dede.</l>
<l>Van den volke datterof sprac.</l>
<l>Dat hi theleghe graf vpbrac.</l>
<l>lees lans</l>
<l>lees Hi</l>
<l>lees neen</l>
<l>lees aaneen machtv</l>
<l>lees gaeft</l>
<l>Samaria die goede stede.</l>
<l>Slichti nefents derde mede.</l>
<l>Darnaer starf die bisscop ian.</l>
<l>.xxx. iaer ende .iij. deran.</l>
<l>Was hi bisscop ende here.</l>
<l>Over tland met groter eere.</l>
<l>.v. sonen liet hi thuvs.</l>
<l>Doutste hiet aristotilus.</l>
<l>Darnaer antigonus sijn broeder.</l>
<l>Johan mercte  der kinder moeder.</l>
<l>Die sere vroet was vrouwe int land.</l>
<l>Doe soet berechte metter hand.</l>
<l>ARistotiles die niet wilde.</l>
<l>Dat sijn moeder tland behilde.</l>
<l>Die vinc sire moeder ghinder.</l>
<l>Ende met hare hare .ij. kinder.</l>
<l>Ende leidse in eenen carker aldus.</l>
<l>Sinen broeder antigonus.</l>
<l>Dien hi hadde vercoren sere.</l>
<l>Maecti naest hem seluen here.</l>
<l>Ghewijt was hi bisscop scone.</l>
<l>Dartoe droech hi coninx crone.</l>
<l>Dus quam weder der iueden rike.</l>
<l>Dat zedech's4yas dorperlike.</l>
<l>Verloes ende sonder crone was.</l>
<l>.cccc. iaer sijt seker das.</l>
<l>Ende .lxxxv. ende maende drie.</l>
<l>Newaer .i. regnerde hie.</l>
<l>Want hi de moeder liet verderuen.</l>
<l>Van ongre ende in den carker steruen.</l>
<l>Dar hi in sire sicheit lach.</l>
<l>Quam sijn broeder vp eenen dach.</l>
<l>Antigonus vte galilee.</l>
<l>Ende hadde ghewonnen eeren mee.</l>
<l>Met duegheden dan hier mach staen.</l>
<l>Niewe wapine haddi anghedaen.</l>
<l>Ende die scone waren mede.</l>
<l>Ende quam te iherusalem in die stede.</l>
<l>Om den broeder dor sijn eere.</l>
<l>Mar sulke benident sere.</l>
<l>Ja sijns broeder wijf tevoren.</l>
<l>Diene in minne hadde vercoren.</l>
<l>lees hier en verder aristobolus</l>
<l>lees maecte</l>
<l>Doch ne wildire niet minnen.</l>
<l>Den coninc si segghen beghinnen.</l>
<l>Dijn broeder heuet wel vernomen.</l>
<l>Dine siekeit ende es comen.</l>
<l>Met groter macht di te verslane.</l>
<l>Ende die crone danne tonfane.</l>
<l>Dat proef aldus ombiedene hier.</l>
<l>Comt hi niet in wapine fier.</l>
<l>Sone sultu ons niet ghetrouwen.</l>
<l>Bi den rade van der vrouwen.</l>
<l>dede die coninc segghen  laghe.</l>
<l>Of menne ghewapent comen saghe.</l>
<l>Dat menne emmer sloeghe dod.</l>
<l>Mettien hi den broeder ombod.</l>
<l>Ende hiet den bode dat hi seide.</l>
<l>Dat hi sijn harnasch afleide.</l>
<l>Dit benam die coninghinne.</l>
<l>Ende bemiede met fellen sinne.</l>
<l>Den bode dat hi segghen soude.</l>
<l>Dat emmer de coninc woude.</l>
<l>Antigonus ghewapent sien.</l>
<l>Daromme moest al ghescien.</l>
<l>Dat hireomme ward vermord.</l>
<l>Als die coninc heuet verhord.</l>
<l>Sine dod dien hi hadde lief.</l>
<l>Van rouwen sijn heuel verhief.</l>
<l>Sodat hi blod spou vten monde.</l>
<l>Dar men vdgod ter seluer stonde.</l>
<l>Ghevielt dat derde dar was rod.</l>
<l>Nochtoe van sijns broeder dod.</l>
<l>Doe riep ghent volc dattertoe sach.</l>
<l>Ghemeenlike vp ghenen dach.</l>
<l>Dattet ons heren vrake ware.</l>
<l>Dats coninx blod al openbare.</l>
<l>Gheoffert ware dure quaethede.</l>
<l>Die hi an den broeder dede.</l>
<l>Sodat die coninc heuet vernomen.</l>
<l>Warof dat tghescal es comen.</l>
<l>Versuchtende sprac hi na desen.</l>
<l>Hen hadde mi lieuer niet ghewesen.</l>
<l>Dat mine mord verholen bleue.</l>
<l>Ende dit vleesch onlanghe leue.</l>
<l>Dat so fel es ende so quaet.</l>
<l>lees legghen</l>
<l>Dar die verdoemde siele in staet.</l>
<l>Ende ic ontliuet hadde mire moeder.</l>
<l>Dartoe minen lieuen broeder.</l>
<l>Dats recht god die wel doet.</l>
<l>Moete gheuen dat ic mijn bloet.</l>
<l>Alleenskine niet offren moete.</l>
<l>Mar altemale teere boete.</l>
<l>Van harre tfier  dod te wraken.</l>
<l>Tehand starf hi na deser saken.</l>
<l>Na sconinx aristotiles dod.</l>
<l>Die kint ne adde cleen no grod.</l>
<l>Ontspien sijn wijf lesen wie.</l>
<l>Aristotiles broedre drie.</l>
<l>Die hi metter moeder vinc.</l>
<l>Ende maecten den oudsten coninc.</l>
<l>Die bi namen hiet alexander.</l>
<l>Felre ne ward noit gheboren ander.</l>
<l>Den broeder die outs na hem was.</l>
<l>Sloech hi. want hem dochte das.</l>
<l>Dat hi hem trike of wilde winnen.</l>
<l>De name sijns wijfs der coninghinnen.</l>
<l>Was alexandra so quaet tewaren.</l>
<l>Was hi dat hi in .vii. iaren.</l>
<l>Wel dusent der oudster heuet vermord.</l>
<l>Te iherusalem in die pord.</l>
<l>Omdat hi lachterde  sine mesdaet.</l>
<l>Om dese mord ende om dit quaet.</l>
<l>Maecti eenen tur met ghewelt.</l>
<l>Jn die stad dar hi hem ontelt.</l>
<l>Eens tiden heueti den iueden ghevraget.</l>
<l>Hoe hi hare hulde best gheiaghet.</l>
<l>Si seiden allene met sire dod.</l>
<l>Om dat Dedi quaetheit grod.</l>
<l>Want te iherusalem in der strate.</l>
<l>Verhinc hi om dese ommate.</l>
<l>.viii.c. manne ghinder.</l>
<l>Oec dodi  haer wijf ende haer kinder.</l>
<l>Bisscop ende coninc was hi daer.</l>
<l>Welnaer .xxviii. iaer.</l>
<l>.ij. sonen liet hi merct hierane.</l>
<l>Aristotiles ende ircane.</l>
<l>Mar hi wiste dat men dur hem.</l>
<l>lees tvier</l>
<l>hi lachterde lees si lachterden</l>
<l>De kinder haette in iherusalem.</l>
<l>Ende liet trike sinen wiue.</l>
<l>Die dicke bi sinen liue.</l>
<l>Sine mordaet wederstont.</l>
<l>Des was soe in der lieder mond.</l>
<l>Ghepriset vele bet tewaren.</l>
<l>Oec conste soe van buten ghebaren.</l>
<l>Sconre dan soet meende binnen.</l>
<l>Aldus mochtmense niet wel kinnen.</l>
<l>Dat conincrike vinc soe ane.</l>
<l>Ende maecte haren sone 's4yrcane.</l>
<l>Bisscop in die stede aldaer.</l>
<l>Omdat hi coninc si dernaer.</l>
<l>Want hi was outs ende goedertiere.</l>
<l>Aristotiles was van vreder maniere.</l>
<l>Dien hilt soe altoes in beduanc.</l>
<l>Tien tiden begonste daneganc.</l>
<l>Van den fariseen dit horic lien.</l>
<l>Ende soe hilt haer al an hare partien.</l>
<l>Ende bi der ghenre raet.</l>
<l>Die  vp de iueden menech quaet.</l>
<l>Vele hilder hem omtdattgone.</l>
<l>An aristobolvs  haren sone.</l>
<l>Jn haer .ix.de iaer so qual.</l>
<l>Ende haristobolus gaderde al.</l>
<l>Dat hi mochte want hi na hare.</l>
<l>Regneren wilde al openbare.</l>
<l>Dies vinc die moeder wijf ende kinder.</l>
<l>Ende hiltse gheuanghen ghinder.</l>
<l>Alexandra die bleef dod.</l>
<l>Ende aristobolus gaderde volc grod.</l>
<l>Jeghen den broeder 's4yrcane.</l>
<l>Ende sconfierdene ten bestane.</l>
<l>Sodat hi hem dat rike ofwan.</l>
<l>Nv was met 's4yrcane .i. man.</l>
<l>Die vroetste die men doe vant.</l>
<l>Antipater was hi ghenant.</l>
<l>Een heidin waest als wijt horen.</l>
<l>Van 's4ydume al gheboren.</l>
<l>Bi sinen rade wrochte 's4yrcaen.</l>
<l>Ende tien tiden als wijt verstaen.</l>
<l>Was hi  sonder coninccrone surie.</l>
<l>lees Dede</l>
<l>hi is overtollig</l>
<l>Want pompeius met sire partie.</l>
<l>Die van rome was gheboren.</l>
<l>Hadde tland ghewonnen als wijt horen.</l>
<l>Ende gheset ter roemscer hand.</l>
<l>Doe hi den strijt onderuant.</l>
<l>Van den broeder sijn  iudea.</l>
<l>Pensdi dat hi saen derna.</l>
<l>Tland te gauele soude setten.</l>
<l>Te damasch quam hi sonder letten.</l>
<l>Dar aristobolus ende 's4yrcaen.</l>
<l>Vor hem bede quamen saen.</l>
<l>Om claghen ende om parlementen.</l>
<l>Ende senden van sinen prosenten.</l>
<l>Mar bi antipaters rade.</l>
<l>Bleef aristobolus in die scade.</l>
<l>Ende vlo in iherusalem.</l>
<l>Mar pompeius volghede hem.</l>
<l>Ende iaghedene ende belach die stad.</l>
<l>'s4Yrcanus vrient dien lief was dat.</l>
<l>Wildem vpgheuen die pord.</l>
<l>Dat volc waende vlien bet vord.</l>
<l>Ten tempel mar dar ne was gheen ontflien.</l>
<l>Binnen .iij. maenden verloren si dien.</l>
<l>Dien onsuuerden die romeine.</l>
<l>Ende maecten met paerden onreine.</l>
<l>Om dese sake leesmen dus.</l>
<l>Dat darna pompeius.</l>
<l>Nemmermeer ne ghewan zeghe.</l>
<l>Die dar tevoren alle weghe.</l>
<l>Gheluckech was in sijn verwinnen.</l>
<l>Den tempel dien besach hi binnen.</l>
<l>Der rikeit entat grote goud.</l>
<l>Mar hi ne naems niet in sijn ghewoud.</l>
<l>Den tempel hiet hi suuerren mede.</l>
<l>Ende maecte bisscop in die stede.</l>
<l>Den oudsten alsi eerst was ircan.</l>
<l>Aristoboluse  hilt hi gheuaen.</l>
<l>Ende sine .ij. sonen die hieten dus.</l>
<l>Alexander ende antigonus.</l>
<l>Ende .ij. dochtre ende voer ter vard.</l>
<l>Met desen te rome ward.</l>
<l>Te chense setti der iueden land.</l>
<l>Ende gaf die voechdie tehand.</l>
<l>broeder sijn lees broeders in</l>
<l>Van iudea ende van surien.</l>
<l>Scauruse eenen van sire partien.</l>
<l>Jn den weghe hord hier een ander.</l>
<l>Onbrac den sone alexander.</l>
<l>Sodat hi volc ghewan met hem.</l>
<l>Ende rouede tland van iherusalem.</l>
<l>Want hi hadde borghe int land.</l>
<l>Doe senden die romeine tehand.</l>
<l>Gauise  dat hi tland bedriue.</l>
<l>Na scauruse dar ic hier af scriue.</l>
<l>Alexandre heueti beseten.</l>
<l>Ende vpghenomen wildit weten.</l>
<l>Ende die burghe al gheslecht.</l>
<l>Dus es hi gheuanghen echt.</l>
<l>Antipater ward in dien tiden.</l>
<l>So werd dat menreaf sprac siden.</l>
<l>Met gabrimise  ende antonise.</l>
<l>Ende romeine waren van prise.</l>
<l>Si gauen hem der coninghe nichte.</l>
<l>Van arabie tellet tghedichte.</l>
<l>Die bi namen hiet cipris.</l>
<l>Dar ons af bescreuen is.</l>
<l>Dat hi .iiij. sonen ende .i. ioncvrouwe.</l>
<l>Wan an ghene edele vrouwe.</l>
<l>Faselus hiet die oudste sone.</l>
<l>Dander herodes dat was die gone.</l>
<l>Die die  kinder dede ontliuen.</l>
<l>Josepheus  ende feroas  horic bescriuen.</l>
<l>Hieten die ander tve derna.</l>
<l>Ende die dochter hiet soloma.</l>
<l>Darna staerf gabinius.</l>
<l>Ende in surien quam crassus.</l>
<l>Van rome dat hi berechte tland.</l>
<l>Ende oec duinghe metter hand.</l>
<l>Die percen die scaden niet cleine.</l>
<l>Dicken daghen  vp die romeine.</l>
<l>Doe hi te iherusalem quam.</l>
<l>Welnaer al tghent  dat hi nam.</l>
<l>Jn den tempel met ghewoude.</l>
<l>Des pompeius niet ne woude.</l>
<l>lees Gabiniuse</l>
<l>lees gabiniuse</l>
<l>lees Josephus</l>
<l>lees feroras</l>
<l>lees daden</l>
<l>lees tgout</l>
<l>God die vrac vp hem dit saen.</l>
<l>Jn percen ward hi gheuaen.</l>
<l>Ende wallende gout ghesmolten vele.</l>
<l>Dar ghegoten in die kele.</l>
<l>Darna senden die van rome.</l>
<l>Cassiuse dat hi begome.</l>
<l>Surie. die ne dede hoesoet gaet.</l>
<l>Niemens dan antipaters raet.</l>
<l>TJen tiden so quam die waringhe.</l>
<l>Van den romeinen onderlinghe.</l>
<l>Om pompeius ende iulius.</l>
<l>Dat orloghe latic aldus.</l>
<l>Diet weten wille lese lucane.</l>
<l>Noit ne was na minen wane.</l>
<l>Jn een herre so meneghe tale.</l>
<l>Pompeius verloest altemale.</l>
<l>Ende iulius verloeste saen.</l>
<l>Aristobolus die was gheuaen.</l>
<l>Met herre sendine in surien.</l>
<l>Want hi waende mettier partien.</l>
<l>Lichte winnen iherusalem.</l>
<l>Mar het ghinc anders met hem.</l>
<l>Want aristobolus ward vergheuen.</l>
<l>Ende alexander verloeste  sijn leuen.</l>
<l>Sijn sone dits vergaen aldus.</l>
<l>Allene ontflo antigonus.</l>
<l>Pompeius ward saen bet vord.</l>
<l>Jn eg's4yptenland vermord.</l>
<l>Doe ward antipater veruard.</l>
<l>Ende vluchte te arabien ward.</l>
<l>Sine kinder te moeder maghe.</l>
<l>Want hi ontsach hem iulius plaghe.</l>
<l>Omdat hi in pompeius scare.</l>
<l>Metten iueden vp hem street suare.</l>
<l>Doe pompeius ward vermord.</l>
<l>Ward te rome in die pord.</l>
<l>Julius keiser ghecoren.</l>
<l>Ende hi was deerste als wijt horen.</l>
<l>Dat romsce rike gaet hier an.</l>
<l>Antipater die vroede man.</l>
<l>Die ward saen des keisers vrient.</l>
<l>Ende heuet hem so wel ghedient.</l>
<l>Dat hi eg's4ypten wan bi hem.</l>
<l>lees verloes</l>
<l>Ende oec in iherusalem.</l>
<l>Was hi na den bisscop 's4yrcane.</l>
<l>Here ghemaect dus ghinc ane.</l>
<l>Surien beual iulius.</l>
<l>Sinen neue eenen hiet sextus.</l>
<l>Antipater maecte dats waer.</l>
<l>Sinen oudsten sone in die stad daer.</l>
<l>Besorghere in iherusalem.</l>
<l>Herodes maecti onder hem.</l>
<l>Rechter int land van galilee.</l>
<l>Die dede vromecheden mee.</l>
<l>Dan eenech man in sire tijt.</l>
<l>Hi versloech in eenen strijt.</l>
<l>Eenen rouere hiet ezechias.</l>
<l>Die prinche van den rouers was.</l>
<l>Ende beiaghede sulken danc.</l>
<l>Dat al tlanscap van hem sanc.</l>
<l>Feselus  die berechte die stede.</l>
<l>Was vromech ende stoud oec mede.</l>
<l>Dies eerden alle die liede den vader.</l>
<l>Nochtan om dit niet algader.</l>
<l>Poghedi altoes te vulstane.</l>
<l>Ghetrouwelike met 's4yrcane.</l>
<l>Mar en mach altoes niet ghescien.</l>
<l>Dat hi dien niders mach ontflien.</l>
<l>Wieso hi es die sonder loes.</l>
<l>Ghetrouwelike dient altoes.</l>
<l>Orscalke pijnden hem te gane.</l>
<l>Tusscen antipater ende 's4yrcane.</l>
<l>Diere quaetheit tusscen spraken.</l>
<l>Mar antipater beterde die saken.</l>
<l>Met groter wijsheit ende met sinne.</l>
<l>Dat hi doch bleef in sire minne.</l>
<l>IN dien tiden wi lesent dus.</l>
<l>So ward versleghen iulius.</l>
<l>Van brutus ende van cassilius  mede.</l>
<l>Tote rome binnen der stede.</l>
<l>Als hi .vij. maenden ende iare drie.</l>
<l>Gheregnerd hadde lesen wie.</l>
<l>Sidentdat romilius  eerst stichte.</l>
<l>Rome seghet dat ghedichte.</l>
<l>Waren .vii. coninghen die aldaer.</l>
<l>lees faselus</l>
<l>lees cassius</l>
<l>lees romulus</l>
<l>Regnerden .cc.endelxvi. iaer.</l>
<l>Darna berechten raetgheuers die pord.</l>
<l>Tote iulius die was vermord.</l>
<l>Dat .cccc.endexliiij. iaer.</l>
<l>Dus gheuiel die dinc aldaer.</l>
<l>.lvi. iaer was hi oud.</l>
<l>De keiser doe hi met ghewoud.</l>
<l>Vermord was ende altehand.</l>
<l>Hebbene die heren verbrand.</l>
<l>Ende maecten eene columme van stene.</l>
<l>Die lanc was ende niet clene.</l>
<l>Bouen dervp setten si een vat.</l>
<l>Ende leide sijn puluer in dat.</l>
<l>Die columme hiet iulia.</l>
<l>.c. daghe nv hord hierna.</l>
<l>Vor sine dod verstaet ende haerct.</l>
<l>Dar sijn belde stont in die maerct.</l>
<l>Dat dor sijn eere was ghegeuen.</l>
<l>Dar stont cesar an ghescreuen.</l>
<l>So quam eene blexeme ende nemme.</l>
<l>Die van sire name ofsloech de .c.</l>
<l>Des nachts vor sinen sterfdach.</l>
<l>Als hi in sinen slape lach.</l>
<l>Volghen  al die veinstren van der sale.</l>
<l>Dar hi lach sachte ende wale.</l>
<l>Vp ende ondaden so met allen.</l>
<l>Dat hi vruchte des huvs vallen.</l>
<l>Ten seluen daghe doe hi ghinc.</l>
<l>Jnt capitole dar hi ontfinc.</l>
<l>De dod. waren hem in die hand.</l>
<l>Lettren gheleit die men vant.</l>
<l>Darin doemense vpdede.</l>
<l>Dar vandmen in ghescreuen mede.</l>
<l>Al die mord dat weet vorwaer.</l>
<l>Jn den naesten daghe darnaer.</l>
<l>Dat hi dod was lesen wie.</l>
<l>Resen oesten sonnen drie.</l>
<l>Die teere sonnen altesamen.</l>
<l>Doe si bet vpghinghen quamen.</l>
<l>Dat beteekende harde scone.</l>
<l>Die kennesse die drie persone.</l>
<l>Jn eenen god die openbare.</l>
<l>Der werelt ward wel saen dernare.</l>
<l>lees vloghen</l>
<l>Oec sprac .i. osse vremde dinc.</l>
<l>Tenen man die erren ghinc.</l>
<l>Dat men soude in corten tiden.</l>
<l>Me mans dod dan coren sniden.</l>
<l>Na die dod van iulius.</l>
<l>Quam de sculdighe cassus.</l>
<l>Jn surien ende warter here.</l>
<l>Als hi hadde ghewesen eere.</l>
<l>Scat vergaderdi ende herre.</l>
<l>Jeghen octauiane ter werre.</l>
<l>Den ionghen keiser ende antonise.</l>
<l>Dalreeste was herodes die wise.</l>
<l>Die hem eere dede met goede.</l>
<l>Bedi wan hi sine  ghemoede.</l>
<l>Met 's4yrcane was tien tiden.</l>
<l>Een malicus van sire siden.</l>
<l>Die tbisscopdoem begherde tonfane.</l>
<l>Ende wilde vergheuen 's4yrcane.</l>
<l>Mar hi ontsach antipater.</l>
<l>Doe ward hi eerst an hem ghesper.</l>
<l>Ende vergaffene met venine.</l>
<l>Herodes loendem sine pine.</l>
<l>Want hi sprac  an hem den vader.</l>
<l>Dus ghesciede de dinc algader.</l>
<l>Een wijf haddi die dosis hiet.</l>
<l>Mar edel so ne was so niet.</l>
<l>An hare wan hi eenen sone.</l>
<l>Antipater so hiet die gone.</l>
<l>Een ander wijf nam hi dor das.</l>
<l>Die edel ende scone was.</l>
<l>Mariagnes 's4yrcaens nichte.</l>
<l>Dor haer lieue seghet tghedichte.</l>
<l>Besneet hi sijn manlike let.</l>
<l>Ende kerde an die iuedsce wet.</l>
<l>.ix. wijf hadde die man.</l>
<l>Dar hi vele kinder an wan.</l>
<l>Mar wi ne nomer waer viere.</l>
<l>Sariagnes  die goedertiere.</l>
<l>Droech aristobolus ende alexander.</l>
<l>Achelaus  sijn sone een ander.</l>
<l>Die droech nataca  als wijt horen.</l>
<l>lees cassius</l>
<l>lees wrac</l>
<l>lees Mariagnes</l>
<l>lees Archelaus</l>
<l>lees mataca</l>
<l>Van samaria was soe gheboren.</l>
<l>Sijn vierde wijf cleopatra.</l>
<l>Droech hem herodes ende derna.</l>
<l>Ph's4ylippe die soe wan an hem.</l>
<l>Ende soe was van iherusalem.</l>
<l>Sident gheuiel die dinc aldus.</l>
<l>Dat brutus ende cassius.</l>
<l>Jn tessalien ward versleghen.</l>
<l>Want antonis quam hem ieghen.</l>
<l>Ende die ionghe octauiaen.</l>
<l>De keiser voer te rome saen.</l>
<l>Ende antonis quam in surien.</l>
<l>Herodes des horic lien.</l>
<l>Dien maecte antonis bi hem.</l>
<l>Here int land van iherusalem.</l>
<l>Ende facelus den broeder tewaren.</l>
<l>Doe quam met groten herre gheuaren.</l>
<l>Van percen coninc pacorus.</l>
<l>An hem quam antigonus.</l>
<l>Aristobolus ionxte sone.</l>
<l>Omdat hi ontfloen was die gone.</l>
<l>Dar men sinen vader vergaf.</l>
<l>Ende alsmen ghesleghen af.</l>
<l>Hadde sinen broeder alexander.</l>
<l>Met mieden onder een ende ander.</l>
<l>Ghewan pacorus met hem.</l>
<l>Dat hine in iherusalem.</l>
<l>Coninc weder soude maken.</l>
<l>Si belaghen bi desen saken.</l>
<l>Die stad entie strijt ward sture.</l>
<l>Facelus verwaerde de mure.</l>
<l>Ende herodes des conincs sale.</l>
<l>Sodat si bede daden wale.</l>
<l>Dochdat men sprac om den vrede.</l>
<l>Vp desen troest ghinc vter stede.</l>
<l>'s4Yrcaen die bisscop ende faselus.</l>
<l>Entie verriet antigonus.</l>
<l>Herodes ne ghincker niet.</l>
<l>Omdat mariagnes hiet.</l>
<l>Sijn wijf want men in ghene stonde.</l>
<l>An percen trouwe ne vonde.</l>
<l>Facelus ende die bisscop 's4yrcaen.</l>
<l>Worden ghinder bede gheuaen.</l>
<l>Ende als herodes dat vernam.</l>
<l>Nachts hi vter steden quam.</l>
<l>Ende vluchte wijf ende kinder.</l>
<l>Jn 's4ydumea van ghinder.</l>
<l>Onder die maghe sijns vader.</l>
<l>Sine meisniede voer voren algader.</l>
<l>Selue quam hi achter gheuaren.</l>
<l>Ende verwerde der vianden scaren.</l>
<l>Dus maecten die percen here.</l>
<l>Antigonus hoesoet els kere.</l>
<l>Facelus gauen si hem gheuaen.</l>
<l>Ende sinen oem den bisscop 's4yrcaen.</l>
<l>Den oem beet hi of tehanden.</l>
<l>Bede sijn oren metten tanden.</l>
<l>Of hi ontghinghe vter vagnesse.</l>
<l>Dat hi bi der minkenesse.</l>
<l>Dien dienst gods nemmermeer ne dede.</l>
<l>Want die wet verbod oec mede.</l>
<l>Doe facelus dat versach.</l>
<l>Aldar hi ghebonden lach.</l>
<l>Sloech hi an eenen steen ontve.</l>
<l>Sijn hoft ende seide dit ende nemme.</l>
<l>Ghewillike willic wesen ontliuet.</l>
<l>Wantdat mi een broeder bliuet.</l>
<l>Die mi emmer vreken sal.</l>
<l>Dus es die dinc vergaen al.</l>
<l>HErodes die dit heuet vernomen.</l>
<l>Es metter aest ter zeward comen.</l>
<l>Ende voer te rome ward.</l>
<l>Gheauenturd was hi an die vard.</l>
<l>Antonise dien hi daer vand.</l>
<l>Seidi sine auenture tehand.</l>
<l>Die ofdochte der auenture.</l>
<l>Hi impetrerde an die creature.</l>
<l>Dat men herodes met ghewoude.</l>
<l>Der iueden coninc maken soude.</l>
<l>Ghecroent so was hi ghinder saen.</l>
<l>Aldar die keiser octauiaen.</l>
<l>Te sire eere hand stont vro ende blide.</l>
<l>Ende antonis an dander side.</l>
<l>Men sendene te iherusalem.</l>
<l>Ende .ij. princen dar met hem.</l>
<l>Diene souden mueghentlike.</l>
<l>Setten in sijn conincrike.</l>
<l>Mar .iiij. iaer stont die onvrede.</l>
<l>lees vangnesse</l>
<l>lees senature</l>
<l>Ende hi droech crone in die stede.</l>
<l>Want antigonus ward gheuaen.</l>
<l>Ende antonius dedem thoft ofslaen.</l>
<l>Dus es der iueden conincrike.</l>
<l>Vor gods ghebornesse curtelike.</l>
<l>Jn eene vremde hand eist gheuallen.</l>
<l>An die hem niet ne bestont met allen.</l>
<l>'s4Yrcanus heuet vernomen mare.</l>
<l>Dat herodes coninc ware.</l>
<l>Ende quam in iherusalem.</l>
<l>Sijn ambacht dat gaf men hem.</l>
<l>Mar omdat hem ghebrac der oren.</l>
<l>Ne diendi nemmee als wijt horen.</l>
<l>Herodes die ward quaet hierna.</l>
<l>Bi den rade der suster saloma.</l>
<l>Dodi den bisscop 's4yrcaen.</l>
<l>Want hi hem dochte na trike staen.</l>
<l>Omdats mariagnes gras  was.</l>
<l>Nam hi haren broeder ionatas.</l>
<l>Ende maecten bisscop daer.</l>
<l>Doe hi hadde .xvii. iaer.</l>
<l>Dien ionatas dedem derna.</l>
<l>Verslaen sijn suster saloma.</l>
<l>Ende sijn wijf mede mariagnes.</l>
<l>Dies was soe droeue herodes.</l>
<l>Om haer dueghet om haer sconede.</l>
<l>Ende want hise hadde vercoren mede.</l>
<l>Dat hireom vten sinne was.</l>
<l>Talreestendat hi ghenas.</l>
<l>Nam hi sinen sone dare.</l>
<l>Die hi ghewonnen hadde an hare.</l>
<l>Alexandre ende aristobolus.</l>
<l>Ende sendedse intskeisers huvs.</l>
<l>Dat si ter scolen souden gaen.</l>
<l>Ende hem an arten verstaen.</l>
<l>Darna ghinct qualike staen.</l>
<l>Tusscen den keiser octauiaen.</l>
<l>Ende antonise die in sine hand.</l>
<l>Algader hadde eg's4yptenland.</l>
<l>Ende cleopatra die conincghinne.</l>
<l>Ghenomen hadde dor hare minne.</l>
<l>Doch dat si teenen wighe quamen.</l>
<l>Dar mee volx in bleef tesamen.</l>
<l>lees gram</l>
<l>Wanic dan oit in wighe dede.</l>
<l>Antonis ward verwonnen mede.</l>
<l>Ende met venine sijn leuen.</l>
<l>Cleopatra heuet ghegeuen.</l>
<l>Serpente zughen hare burste.</l>
<l>Dus bleef soe dod al sonder vurste.</l>
<l>Octauiaen die ward al here.</l>
<l>Ende maecte rome rike so sere.</l>
<l>Dat men deromme augustus hiet.</l>
<l>Dat mensen  ofte oest bediet.</l>
<l>Noch heten die keisere alle tesamen.</l>
<l>Augustus na sire namen.</l>
<l>Augustus dochte openbare.</l>
<l>Dat antonis onuerwonnen ware.</l>
<l>Omdat herodes was onghescaet.</l>
<l>Dar te waerne  was sijn raet.</l>
<l>Mar herodes quam hem ieghen.</l>
<l>Niet verciert als coninghe pleghen.</l>
<l>Vor den keiser es hi ghestaen.</l>
<l>Ende sprac aldus an hem saen.</l>
<l>Jc lies dat ic in alre wise.</l>
<l>Oit ghetrouwe was antonise.</l>
<l>Dat warem cont worden wel.</l>
<l>Haddic ghesien int vrede spel.</l>
<l>Tote actium aldar men street.</l>
<l>Sijnt hi verwonnen es ende ict weet.</l>
<l>So bem ic verwonnen mede.</l>
<l>Die crone doe ic af hier ter stede.</l>
<l>Want die  auenture heuet dus ghenomen.</l>
<l>Tote den keiser bem ic comen.</l>
<l>Vp hope oft mi hiet verhueghet.</l>
<l>Mine trouwe ende mine dueghet.</l>
<l>Om sine trouwe ward hi daer.</l>
<l>Augustus vrient dat weet vorwaer.</l>
<l>Ende diendem so wel metter hand.</l>
<l>Dat augustus mersede sijn land.</l>
<l>Herodes maecte derna.</l>
<l>Die stad van ceserea.</l>
<l>Jn de eere der keiseliker  name.</l>
<l>Omdat augustuse ware bequame.</l>
<l>Oec maecti in ascalone.</l>
<l>lees merser</l>
<l>lees vaerne</l>
<l>lees cesarea</l>
<l>lees keiserliker</l>
<l>Eene coninclike sale scone.</l>
<l>Ende eenen tur die nv ter tijt.</l>
<l>Jn walsch heet letordauid.</l>
<l>Ende oec so setti mede tewaren.</l>
<l>Eenen groten guldinen aren.</l>
<l>Vp die diere porte goet.</l>
<l>Die vor ons heren temple stoet.</l>
<l>Die porte hiet speciosa.</l>
<l>Dies bolghen de iueden derna.</l>
<l>Omdat hi dor des keisers eere.</l>
<l>Jeghen tghebot van onsen here.</l>
<l>Ende ieghen de ghescreuene wet.</l>
<l>Den haren daer hadde gheset.</l>
<l>Eene stad maecti met groter hauen.</l>
<l>Dar hi in sider was begrauen.</l>
<l>Herodien hiet hise bi namen.</l>
<l>Samarien dat altesamen.</l>
<l>Gheuelt was ter erden neder.</l>
<l>Hiet hi sebasten ende maket weder.</l>
<l>Facelum maecti eene stede.</l>
<l>Ende hietse na den broeder mede.</l>
<l>Jn sebasten maecti mere.</l>
<l>Eenen tempel ins keisers eere.</l>
<l>Ende aldar springhet die iordane.</l>
<l>Maecti eenen andren derane.</l>
<l>[Al] [van] [witten] [marberstene.]</l>
<l>Jn augustus eere ghemene.</l>
<l>Jnt .xv.de iaer van sire crone.</l>
<l>Vercierdi gods tempel scone.</l>
<l>Dit was die dueghet die hi dede.</l>
<l>Hiernaer comt sine  quathede.</l>
<l>Darna quamen sine .ij. kinder.</l>
<l>Van scolen in den lande ghinder.</l>
<l>Die ghewoent adden int keisers hvs.</l>
<l>Alexander ende aristobolus.</l>
<l>Ghewonnen addise bi den wiue.</l>
<l>Die hi doen dede van den liue.</l>
<l>Mariagnes die scone vrouwe.</l>
<l>Dies hi sident hadde rouwe.</l>
<l>Alexandre gaf hi derna.</l>
<l>Sire suster dochter saloma.</l>
<l>Aristoboluse huwedi scone.</l>
<l>Des coninx dochter die die crone.</l>
<l>Jn capadocia droech gaf hi hem.</l>
<l>Om trike van iherusalem.</l>
<l>So begonsten si bedegader.</l>
<l>Te stridene ieghen den vader.</l>
<l>Hierom ward herodes erre.</l>
<l>Ende wilde anticipaterre.</l>
<l>Die outst was ende ongheboren.</l>
<l>Van der moeder trecken voren.</l>
<l>Ter crone ende al dor haer lede.</l>
<l>Des rieden die sonen bede.</l>
<l>Hemelike. om svader leuen.</l>
<l>Dat heuet herodes beseuen.</l>
<l>Ende stacse van hem bedegader.</l>
<l>Te rome voeren si ouer den vader.</l>
<l>Te claghene ins keisers of.</l>
<l>Ende recht te eescene darof.</l>
<l>Hier gaet vd doude testament.</l>
<l>Dat nieuve  dat si v bekent.</l>
<l>Dat in dewangelie es bescreuen.</l>
<l>Salic in dietsch nv vordgheuen.</l>
<l>IN die name van onsen here.</l>
<l>Beghinnic ende in marien here.</l>
<l>Siere moeder diene droech.</l>
<l>Dies meneghe saleghe ziele loech.</l>
<l>Die ewangelie die niewe wet.</l>
<l>Die van hem seluen es gheset.</l>
<l>Dese .ij. wette de niewe ende doude.</l>
<l>Ware iemen diese maken  woude.</l>
<l>Bedieden die .ij. muelenstene.</l>
<l>Men mochte nemmermeer de bloemen rene.</l>
<l>Algader vten corne halen.</l>
<l>Men moest tusscen die .ij. malen.</l>
<l>Merct dat men teerst te ligghen pleghet.</l>
<l>Den nedersten die stille leghet.</l>
<l>Hi leghet recht in diere ghebare.</l>
<l>Alsof hi cranken orebare.</l>
<l>Dade al es hi daer gheset.</l>
<l>Ende dit bediet die oude wet.</l>
<l>Die lettel zielen te hemele brochte.</l>
<l>Ende lettel orboren wrochte.</l>
<l>lees antipaterre</l>
<l>diese maken lees dies merken</l>
<l>Mar dander steen die bouen leghet.</l>
<l>Die es die te lopene pleghet.</l>
<l>Omtrent met snelre vard.</l>
<l>Hi aest hi pijnt ende hi begard.</l>
<l>Als diet al werct dat men hem sent.</l>
<l>Ende dit es tniewe testament.</l>
<l>Dat ons te uerstane doet.</l>
<l>Hoe men sal met groter spoet.</l>
<l>Hemelrike ter zielen ghewinnen.</l>
<l>Ende hierof willic v beghinnen.</l>
<l>Nu suldi merken eere maniere.</l>
<l>Der ewangelisten sijn viere.</l>
<l>Ghelijc recht ende in derre wise.</l>
<l>Dat vten erdscen parad's4yse.</l>
<l>Ghelopen comen .iiij. riuieren.</l>
<l>Die dat erderike vercieren.</l>
<l>Met soete watre ende makent nat.</l>
<l>Als ghi hiervoren ebt ghehat.</l>
<l>Also gafse ihesus kerst.</l>
<l>Jeghen der drogher werelt derst.</l>
<l>Die vul van soeten smaken sijn.</l>
<l>Hi es reine ende fijn.</l>
<l>Ende die boeke sijn die riuieren.</l>
<l>Nv willic bi namen visieren.</l>
<l>Die viere diese brochten vord.</l>
<l>Van hem die heleghe vord.</l>
<l>Het waren die .iiij. ewangelisten.</l>
<l>Diet bi den heleghen gheest wisten.</l>
<l>Sente ian ende sente matheus.</l>
<l>Sente lucas ende sente marcus.</l>
<l>Dese vindmen in der scrifturen.</l>
<l>Beteekent bi .iiij. figuren.</l>
<l>IAn es betekent bi den aren.</l>
<l>Ende sonder redene niet tewaren.</l>
<l>Want die aren es die ogher vlieghet.</l>
<l>En si dat onse nature lieghet.</l>
<l>Ende oec ne mescomt hem niet.</l>
<l>Dat hi in de sonne siet.</l>
<l>Aldus eist met sente ianne.</l>
<l>Men vint van ghenen erdscen manne.</l>
<l>Die oit van gode brocht vord.</l>
<l>So ogle  no so clare word.</l>
<l>lees ghebard</l>
<l>lees word</l>
<l>lees oghe</l>
<l>Matheus heuet des mans figure.</l>
<l>Die sprect van ihesus nature.</l>
<l>Hoe dat hi menscelike quam.</l>
<l>Van den goeden abraham.</l>
<l>Marcus heuet sleewen ghedane.</l>
<l>Want sijn boec in den bestane.</l>
<l>Sprect van der groter wostine.</l>
<l>Dar sente ian in doghede pine.</l>
<l>Ende dar hi metten leewen was.</l>
<l>DJe vierde dat es lucas.</l>
<l>Ende heuet eens ossen ghedane.</l>
<l>Die plachmen in doude wet te slane.</l>
<l>Ende darof plaghen na doude wet.</l>
<l>Als van mo's4yses was gheset.</l>
<l>Die papen vp ons heren outaer.</l>
<l>Offrande te doene weet vorwaer.</l>
<l>Dien boec die bescreef lucas.</l>
<l>Beghinnet van zacharias.</l>
<l>Die pape was na der ouder wet.</l>
<l>Dies es hi na den osse gheset.</l>
<l>Dese .iiij. heren die bescreuen.</l>
<l>Ons heren predeken ende sijn leuen.</l>
<l>Si bescreuent elc sijn deel.</l>
<l>Dat willic altegader gheel.</l>
<l>Jn eenen boec tegadre bringhen.</l>
<l>Also alsi van sinen dinghen.</l>
<l>Somwile dese sprac somwile die gone.</l>
<l>Nv biddic den seluen gods sone.</l>
<l>Dar si af spreken ende gheuen.</l>
<l>Dat hi  mi sin moete gheuen.</l>
<l>Te dichtene daraf die warhede.</l>
<l>Maria sijt mine hulpe mede.</l>
<l>Lvcas bescriuet ons dat was.</l>
<l>Een pape hiet zacharias.</l>
<l>Jn des selues herodes tiden.</l>
<l>Dar ic die redene af liet liden.</l>
<l>Hier tevoren in doude wet.</l>
<l>Sijn wijf hiet elizabeth.</l>
<l>Van aaron quaem si bede dats waer.</l>
<l>Jn dat .xxix.ste iaer.</l>
<l>Van des selues herodes crone.</l>
<l>Ghesciede eene miracle scone.</l>
<l>Want dar die pape zacharias.</l>
<l>lees screuen</l>
<l>Jn den dienst ons heren was.</l>
<l>Ende vieroc leide vp den outaer.</l>
<l>Quam gabriel die inghel daer.</l>
<l>Ende zacharias ward veruard.</l>
<l>Mar dinghel sprac aldus tem ward.</l>
<l>Wes onuervard want ic bem bode.</l>
<l>Hier te di ghesent van gode.</l>
<l>Dat di dijn wijf een kint sal baren.</l>
<l>Jan so saelt heten tewaren.</l>
<l>Alst werd gheboren in dien tiden.</l>
<l>Sullen vele liede verbliden.</l>
<l>Die heleghe gheest sal in hem sijn.</l>
<l>Het ne sal drinken ceser no wijn.</l>
<l>Mar zacharias diene woude.</l>
<l>Dies niet ghelouen dor sine oude.</l>
<l>Ende omdat sijn wijf was van daghen.</l>
<l>Ende soe noit kint adde ghedraghen.</l>
<l>Gabriel die seide vord.</l>
<l>Omdattu an mine word.</l>
<l>Niet ne gheloues die emmer sullen.</l>
<l>Jn haren tiden vervullen.</l>
<l>So sultu stom sijn tote  dien daghe.</l>
<l>Aldus ghesciede dit nes ghene saghe.</l>
<l>Stom bleef hi na ghene dinc.</l>
<l>Ende elizabeth ontfinc.</l>
<l>So decte hare maenden .v.</l>
<l>Na die voere van scamelen wiue.</l>
<l>Ter sester maend was alsowel.</l>
<l>Ghesent die ingel gabriel.</l>
<l>Jn die stad te nazareth.</l>
<l>Die in galilee es gheset.</l>
<l>An marien onser vrouwen.</l>
<l>Die ghedaen was ondertrouwen.</l>
<l>Mar  ioseph die was gheboren.</l>
<l>Van dauite als ghi sult horen.</l>
<l>Ghemaghe waren si onder hem.</l>
<l>Maria was van bethleem.</l>
<l>Van der moeder gheboren mede.</l>
<l>Van dauite het was doe zede.</l>
<l>Dat elc sijn gheslachte nam.</l>
<l>Als gabriel te haer quam.</l>
<l>Seidi aue maria.</l>
<l>Ende bodscepde haer derna.</l>
<l>lees Met</l>
<l>Dat soe den godssone soude ontfaen.</l>
<l>Maria die wilde verstaen.</l>
<l>Hoe die dinc soude ghescien.</l>
<l>Want so adde gode in dien.</l>
<l>Belouet hare reinichede.</l>
<l>Doe seide echt die inghel mede.</l>
<l>Dat soe sonder mannes scoude.</l>
<l>Bi den heleghen geesten  soude.</l>
<l>Den oghen godssone ontfaen.</l>
<l>Oec so dedi haer verstaen.</l>
<l>Dat elizabeth hare nichte.</l>
<l>Kint adde ontfaen als tghedichte.</l>
<l>Openbarde hier tevoren.</l>
<l>Der coninghe gheslachte darof gheboren.</l>
<l>Maria was waren  ghemaghe.</l>
<l>An den papen in ghenen daghe.</l>
<l>Men plaghes in die oude wet.</l>
<l>Dus was haer nichte elizabet.</l>
<l>Doe sprac maria hare teeren.</l>
<l>Sie dit es die dierne ons heren.</l>
<l>Na dine word moete mi ghescien.</l>
<l>Den godssone ontfinc soe mettien.</l>
<l>Vulmaect van mensceliken leden.</l>
<l>Ende van der zielen niet na der seden.</l>
<l>Dat ander kinder saken gaen.</l>
<l>Die vrouwen van mannen ontfaen.</l>
<l>Want nature seghet sonder saghe.</l>
<l>Dat si ouder dan .xl. daghe.</l>
<l>Sijn eer hem god  sent.</l>
<l>Ontfaen ward hi alsmen bekent.</l>
<l>Vor april vp dachtende kalende.</l>
<l>Ende vp dien dach nam hi ende.</l>
<l>Die sonder ende es weet vorwaer.</l>
<l>Darnaer ouer .xxxiii. iaer.</l>
<l>Maria die es vpghestaen.</l>
<l>Ende es ter nichten ghegaen.</l>
<l>El's4ysabeth ende groetedse mede.</l>
<l>Ende aldaer ter seluer stede.</l>
<l>Verblide tkint dat so droech twijf.</l>
<l>Jeghen den godssone in haer lijf.</l>
<l>El's4yzabeth seide mettien.</l>
<l>Wanen mach mi dit ghescien.</l>
<l>lees geeste</l>
<l>hier ontbreekt siele</l>
<l>Dat mijns heren mo's4yhe die soete.</l>
<l>Te mi ward keret hare voete.</l>
<l>Mettien maecte dar vp der stad.</l>
<l>Maria magnificat.</l>
<l>Aldar metter nichten bleef.</l>
<l>Maria als lucas bescreef.</l>
<l>Ende diende hare sijt seker das.</l>
<l>Totedat soe des kins ghenas.</l>
<l>Doe keredsoe te nazareth.</l>
<l>Ten achtende daghe na die wet.</l>
<l>Alsmen tkint besniden soude.</l>
<l>Wasser sulc diet heten woude.</l>
<l>Zacharias na den vader.</l>
<l>Die moeder die benaemt algader.</l>
<l>Ende seide hetet ian.</l>
<l>Die liede seiden ens gheen man.</l>
<l>Die so heet van dinen maghen.</l>
<l>Doe ghinc sijt den vader vraghen.</l>
<l>Sine name screef hi ende sprac dan.</l>
<l>Sine name sal sijn ihan.</l>
<l>Dies wonderde meneghen sere.</l>
<l>Mettien lofdi onsen here.</l>
<l>Die vader ende maecte alsowel.</l>
<l>Benedictusdominusdeus's4ysrahel.</l>
<l>Dat kint wies alsmen heft verheest.</l>
<l>Ende ward ghesterct in den heleghen gheest.</l>
<l>Ende was in hermitagen totedien.Dat</l>
<l>onse here liet ghescien.</l>
<l>Dat hine toghen wilde wel.</l>
<l>Dien volke van 's4ysrahel.</l>
<l>Als maria in nazareth.</l>
<l>Comen was van elizabeth.</l>
<l>Quam haer brudegoem daer.</l>
<l>Joseph ende vernam vorwaer.</l>
<l>Dat die maghet was met kinde.</l>
<l>Het was hem leet want hise minde.</l>
<l>Want hi ontsach hare sneuen.</l>
<l>Hi penst hi wilse begheuen.</l>
<l>Ende te wiue nemen niet.</l>
<l>Jn sinen slape die inghel hiet.</l>
<l>Dat hise name na die wet.</l>
<l>Want soe ware al onbesmet.</l>
<l>Ende soe dat kint al sonder waen.</l>
<l>Bi den heleghen gheest hadde ontfaen.</l>
<l>Ende ment ihesus hiete bi name.</l>
<l>Want hi sijn volc altesamen.</l>
<l>Soude quiten van den sonden.</l>
<l>Hier verstont ioseph nv ter stonden.</l>
<l>Dat gods gheburte daeran lach.</l>
<l>Die die sonden vergheuen mach.</l>
<l>Hi trouwedse na der wet zede.</l>
<l>Ende bleef met hare in suuerhede.</l>
<l>Drie scone saken lagheran.</l>
<l>Tvi de maghet adde man.</l>
<l>Dat soes  bleue sonder mare.</l>
<l>Dat eene maghet met kinde ware.</l>
<l>Ende datse die man troeste mede.</l>
<l>Ende haer diende na die zede.</l>
<l>Ende die ghebornesse oncont ware.</l>
<l>Altegader der helscer scare.</l>
<l>DOe maria met kinde ghinc.</l>
<l>Te vullen daghe eene dinc.</l>
<l>Ghesciede dat augustus ghebod.</l>
<l>Een ghebod vd harde grod.</l>
<l>Hi hiet die werelt bescriuen al.</l>
<l>Want hi wilde weten tghetal.</l>
<l>Van allen den conincriken.</l>
<l>Die den romeinen moesten wiken.</l>
<l>Ende hoe meneghe c's4yreit  ware.</l>
<l>Jn elc rike harentare.</l>
<l>Ende hoe menech houet mede.</l>
<l>Dat ware in elke stede.</l>
<l>Dies hieti dat volc algheel.</l>
<l>Ward in berghe ward in casteel.</l>
<l>Ward in dorpe ward in trepas.</l>
<l>Elc hem soude pinen das.</l>
<l>Dat hi toter steden vare.</l>
<l>Dar hi of gheboren ware.</l>
<l>Ende elc van den liue sijn.</l>
<l>Gaue eenen penninc seluerijn.</l>
<l>Die werd was .x. peneghe clene.</l>
<l>Dar soudsi lien alghemene.</l>
<l>Dat si den romscen keiserike.</l>
<l>Onderdaen waren ghemeenlike.</l>
<l>Hier ward eerst der iueden land.</l>
<l>Chens sculdech der romscer hand.</l>
<l>Doe voer ioseph in bethleem.</l>
<l>Van nazareth ende met hem.</l>
<l>lees citeit</l>
<l>Maria sijn wijf van kinde grod.</l>
<l>Omdat augustus dit ghebod.</l>
<l>Ende si van bethleem waren gheboren.</l>
<l>Van dauite als ghi sult horen.</l>
<l>Tien tiden dat si waren daer.</l>
<l>Ghenas die maghet sonder vaer.</l>
<l>Ende sonder wonde ende sonder pine.</l>
<l>Van haren oudsten cnapeline.</l>
<l>Niet dat soe enech hadde derna.</l>
<l>Mar vor dien sone weet vorwaer.</l>
<l>So ne ward noit mensce gheboren.</l>
<l>Jn cleden want soet als wijt horen.</l>
<l>Ende leid in eene crebbe mede.</l>
<l>So vele volx was in die stede.</l>
<l>Dat arme liede dar ter stonden.</l>
<l>Quaden tijt dar herberghen vonden.</l>
<l>Mar in eenen ghemenen durganc.</l>
<l>Tusscen .ij. huvs te maten lanc.</l>
<l>Dar een decsel bouen was.</l>
<l>Ende porters plaghen als ict las.</l>
<l>Dor hitte of dor dachcortinghe.</l>
<l>Te comene spreken onderlinghe.</l>
<l>Herberghetsi doe ter vren.</l>
<l>Dar adde ioseph bi auenturen.</l>
<l>Eene crebbe gheset darvd ad.</l>
<l>Sijn osse ende sijn ezel dar ter stad.</l>
<l>Waest tkint gheboren ende gheleit.</l>
<l>Jn die crebbe alst es gheseit.</l>
<l>Jn sulker welden als ghi moghet horen.</l>
<l>Was der magheden tkint gheboren.</l>
<l>Ware h's4ystorie dit bediet.</l>
<l>Die ewangelie  ne seghets niet.</l>
<l>Dat god gheboren ward vorwaer.</l>
<l>Jn augustus .xlij.ste iaer.</l>
<l>Dat hi keiser adde ghewesen.</l>
<l>Na iuliuse als wijt lesen.</l>
<l>Ende int .xxx.ste iaer sijt seker das.</l>
<l>Dat crone ontfinc heredes.</l>
<l>Als al die werelt in elke stede.</l>
<l>Goet ende vast adde den vrede.</l>
<l>Ende niewer orloghe was no strijt.</l>
<l>Ter rechter middernacht was die tijt.</l>
<l>Van der sonnacht wildit horen.</l>
<l>lees herodes</l>
<l>Dat hi ter werelt ward gheboren.</l>
<l>Tien tiden hadde die romeine.</l>
<l>Eenen tempel scone ende reine.</l>
<l>Ghemaect in des heren vreden.</l>
<l>Ende hord twi dat sijt deden.</l>
<l>Si hadden in haer beduanc.</l>
<l>Al die werelt ommeganc.</l>
<l>Ende niewer onvrede no  strijt.</l>
<l>Doe voeren si ter seluer tijt.</l>
<l>Jn delphos an apolline.</l>
<l>Die afgod die plach te sine.</l>
<l>Die warachticste dit  men vant.</l>
<l>An hem vragheden si tehant.</l>
<l>Hoe langhe die vrede soude staen.</l>
<l>Die afgod andworde saen.</l>
<l>Die vrede dar ghi omme vraghet.</l>
<l>Sal staen totedat eene maghet.</l>
<l>Een kint bringhet vord.</l>
<l>Doe verstonden si dese word.</l>
<l>Omdat ieghen nature ware.</l>
<l>Dat eeneghe maghet kint bare.</l>
<l>Dat die vrede altoes soude staen.</l>
<l>Ende maecten eenen tempel saen.</l>
<l>Jns vreden here als wijt horen.</l>
<l>Nachts doe god ward gheboren.</l>
<l>Viel die tempel aldaer neder.</l>
<l>Ende nemmermeer ne maecten sine weder.</l>
<l>Van olien spranc oec eene fonteine.</l>
<l>Te rome scone ende reine.</l>
<l>Des nachts doe hi ward gheboren.</l>
<l>Ende liep altoes als wijt horen.</l>
<l>Mar doe hi an die cruce starf.</l>
<l>Verdroghetse ende verdarf.</l>
<l>Doe augustus dit versach.</l>
<l>Ghebod hi vp ghenen dach.</l>
<l>Keiserlike dat hi woude.</l>
<l>Dat men gheen here heten soude.</l>
<l>Want hi gheboren ware die here.</l>
<l>Die here soude sijn emmermere.</l>
<l>Van adame wast .v.m. iaer.</l>
<l>Ende .c. mede dats waer.</l>
<l>Ende .xcix. als ict vernam.</l>
<l>Totedat god ter mensceit quam.</l>
<l>lees die</l>
<l>Nv hord die ewangelie vord.</l>
<l>Bedi dit sijn lucas word.</l>
<l>Erden waren vp dien nacht.</l>
<l>Die haer scape hadden ghewacht.</l>
<l>Eene mile van bethleem.</l>
<l>Die snachts waecten onder hem.</l>
<l>Ouer haer scape want het was sede.</l>
<l>Dat vele volx elc iaers dat dede.</l>
<l>Als die nacht ten curtsten  was.</l>
<l>Of ten lancsten als ict las.</l>
<l>Ende dat was die lancste nacht.</l>
<l>Grote clareit heuet daer bracht.</l>
<l>Die inghel gods ende seide te hem.</l>
<l>Dat in die stad te bethleem.</l>
<l>Die behoudre gheboren ware.</l>
<l>Ende in tekin van deser mare.</l>
<l>Souden si in eene crebbe vinden.</l>
<l>Een kindekin in sine winden.</l>
<l>Mettien sanc al openbare.</l>
<l>Met hem van inglen eene scare.</l>
<l>Die lude songhen ende o.</l>
<l>Gloriainexcelsisdeo.</l>
<l>Te bethleen  ghinc si darnaer.</l>
<l>Ende vonden die dinc al waer.</l>
<l>Die dit horden ende vernamen.</l>
<l>Haddens wonder altesamen.</l>
<l>Der erden tale weder ende vord.</l>
<l>Maria ontilt alle die word.</l>
<l>Ende versametse in hare herte.</l>
<l>Van haer ward al sonder smerte.</l>
<l>Xpristus gheboren dien menech man.</l>
<l>Waende datten ioseph wan.</l>
<l>Nv merct hieran allegader.</l>
<l>Adam ons eerste vader.</l>
<l>Ontfinc dat menscelike lijf.</l>
<l>Sonder man ende sonder wijf.</l>
<l>Van der erden dat es waer.</l>
<l>Hieue was ghemaect darnaer.</l>
<l>Van den man ende sonder wijf.</l>
<l>Dit was tersten vrouwen lijf.</l>
<l>Wi ende alle die darna quamen.</l>
<l>Sijn ghewonnen alletesamen.</l>
<l>lees bethleem</l>
<l>Bede van mannen ende van wiue.</l>
<l>Van der reiner marien liue.</l>
<l>Quam ihesus xpristus ons behout.</l>
<l>Sonder eenech mans scout.</l>
<l>Dus als ghi hier hord nomen.</l>
<l>Es viersijns die mensceit comen.</l>
<l>Ten .viij.tende daghe so waestTkint besneden.</l>
<l>Ende men hiet ihesus dar ter steden.</l>
<l>Die besnidenesse van onsen here.</l>
<l>Was coninc carle dor sijn eere.</l>
<l>Van den ingle ghebrocht.</l>
<l>Dit lasic dar ict hebbe besocht.</l>
<l>Ende hi brocht darna taken.</l>
<l>Nv seghemen in waren saken.</l>
<l>Dat soe tote andwarpen es.</l>
<l>Dar toghemense dies sijt ghewes.</l>
<l>Matheus seghet sonder saghe.</l>
<l>Dat in den .xiii.den daghe.</l>
<l>Van orienten .iii. coninghe quamen.</l>
<l>Te iherusalem tesamen.</l>
<l>Ende vragheden openbare.</l>
<l>Waer der  iueden coninc ware.</l>
<l>Die niewinghe ware gheboren.</l>
<l>Wi saghen seit hi  hiertevoren.</l>
<l>Jn orienten henes verre.</l>
<l>Met onsen oghen sine sterre.</l>
<l>Ende comen anebeden.</l>
<l>Dese .iij. coninghe die dit deden.</l>
<l>Hadden in balaams boeke ghelesen.</l>
<l>Van der sterre ende bi desen.</l>
<l>Alsise saghen gheloueden si.</l>
<l>Van balaam leesmen in numeri.</l>
<l>Vten lande van perci.</l>
<l>Ende van calde so quamen si.</l>
<l>Crisostimus  scriuet dat tevoren.</l>
<l>Langhe eer ihesus ward gheboren.</l>
<l>Die sterre hem lieden ward verbart.</l>
<l>Ende si doe quamen darwart.</l>
<l>Vp den .xiii.den dach van verren.</l>
<l>Doch mocht ghescien wilden si niet merren.</l>
<l>lees si</l>
<l>lees Crisostomus</l>
<l>Vpdat si dromedarise reden.</l>
<l>Dat si mochten dar ter steden.</l>
<l>Binnen .xiii. daghe comen wesen.</l>
<l>Herodes horde mare van desen.</l>
<l>Ende ward verstormet ende met hem.</l>
<l>Van wondre al iherusalem.</l>
<l>Herodes hadde vaer ende waen.</l>
<l>Dat van den bisscop 's4yrcaen.</l>
<l>Of van aristobolus gheslachte.</l>
<l>Dat kint ware ende het met machte.</l>
<l>Hem soude verdriuen vten rike.</l>
<l>Oec ondervant hi nerrenstelike.</l>
<l>Van den coninghen in vraghen.</l>
<l>Waneer si eerst die sterre saghen.</l>
<l>Van den vroeden van der stede.</l>
<l>Ondervraghede herodes mede.</l>
<l>Waer kerst soude sijn gheboren.</l>
<l>Ende si andworden als wijt horen.</l>
<l>Tote bethleem in die stad.</l>
<l>Want si hadden ghelesen dat.</l>
<l>Jn dien prophete micheas.</l>
<l>Doe bat die valsce herodes das.</l>
<l>Dien coninghen die hi hem.</l>
<l>Gheseit hadden bethleem.</l>
<l>Dat alsi tkint hadden vonden.</l>
<l>Dat sijt hem in corten stonden.</l>
<l>Wisen. hi soude dar ter steden.</l>
<l>Comen ende tkint anebeden.</l>
<l>Sijn herte haddi gheset derane.</l>
<l>Om dat kint te verslane.</l>
<l>Die coninghe ghinghen vter stede.</l>
<l>Ende die sterre ghinc vor hem mede.</l>
<l>Totedat soe ghinc staen vp thuvs bouen.</l>
<l>Dar dat kint was dat wi louen.</l>
<l>DJe coninghe te seluen stonden.</l>
<l>Ghinghen in thuvs ende vonden.</l>
<l>Tkint met moeder vp die herde.</l>
<l>Viellen  si ende anebeden werde.</l>
<l>Ende offerden hem gout ende wieroc.</l>
<l>Ende m's4yrre dartoe die soete roc.</l>
<l>Als tfolc pleghet van saba.</l>
<l>Elc man hi merke hierna.</l>
<l>Jnt gout meendensi openbare.</l>
<l>Dat hi moghende coninc ware.</l>
<l>Jnt wieroec sine godlichede.</l>
<l>Jn die m's4yrre meenensi mede.</l>
<l>Dat hi steruelic mensce ware.</l>
<l>Hare name seggic v hord hare.</l>
<l>Balthasar. melch's4yon.  iaspis.</l>
<l>Van hem leesmen sijt seker dis.</l>
<l>Dat si heidin waren doe.</l>
<l>Ende heidin bleuen altoe.</l>
<l>Totedat sente thomas quam int land.</l>
<l>Dar si waren ende altehand.</l>
<l>Dedise kerstijn alle drie.</l>
<l>Van hem vord so lesen wie.</l>
<l>Na hare dod dat sente alene.</l>
<l>Die drie coninghe alghemene.</l>
<l>Aelde ende voeredse mede.</l>
<l>Te constantinople in die stede.</l>
<l>Van danen waren si te melane.</l>
<l>Met beden brocht als ict wane.</l>
<l>Nv heuetse colne in hare hoede.</l>
<l>Want keiser vrederic die goede.</l>
<l>Wan milane ende sendetse daer.</l>
<l>Alsmen screef ons heren iaer.</l>
<l>.m.ende.c.ende.lx.ende.iiii.</l>
<l>Dese heren dar ic af visiere.</l>
<l>Soude te herodes sijn ghekert.</l>
<l>Mar in slape worden si gheleerd.</l>
<l>Dat si altoes niet ne daden.</l>
<l>Eenen andren wech voeren si met staden.</l>
<l>Ende quamen te tharsen als wijt horen.</l>
<l>Dar sente pauwels ward gheboren.</l>
<l>Dar hurden si scepe altesamen.</l>
<l>Dar si mede te lande quamen.</l>
<l>Mar doe die .xl. daghe quamen.</l>
<l>Na gods ghebornesse tesamen.</l>
<l>Ghinc maria na die wet.</l>
<l>Al eist dat soe was onbesmet.</l>
<l>Seghet ons lucas aldus.</l>
<l>Ende droech haer kint ihesus.</l>
<l>Ten temple met hare offranden.</l>
<l>Ouer hem offerden si tehanden.</l>
<l>Van turtelduuen allene .i. paer.</l>
<l>lees melchyor</l>
<l>Ende .ij. duuen ionghe darnaer.</l>
<l>Oec lossedsoene na die wet.</l>
<l>.v. peneghe alst was gheset.</l>
<l>Doe was in iherusalem.</l>
<l>Een oud pape men lest van hem.</l>
<l>Dat s's4ymoen was sine name.</l>
<l>Sijn dienst was gode so bequame.</l>
<l>Dat hem die heleghe gheest dede verstaen.</l>
<l>Hi ne soude ghene dod ontfaen.</l>
<l>Hi ne soude xpristus sien.</l>
<l>Jn dien tempel quam hi mettien.</l>
<l>Jn sine arme nam hi tkint.</l>
<l>Hi sach wel dat ihesus was ghint.</l>
<l>Nuncdimittis maecti met eeren.</l>
<l>Ende vorseide die passie ons heren.</l>
<l>Die pine ende dien groten rouwe.</l>
<l>Dieromme soude doghen onse vrouwe.</l>
<l>Oec quammer eene wedue hiet anne.</l>
<l>Eene profetesse vor alle die manne.</l>
<l>Vorseide soe van dien kinde aldaer.</l>
<l>Sake die ghesciede darnaer.</l>
<l>BJ deser dinc bi deser mare.</l>
<l>Ward herodes wel gheware.</l>
<l>Als matheus heuet ghescreuen.</l>
<l>Dat hi te scerne was ghedreuen.</l>
<l>Van den coninghen want si te hem.</l>
<l>Niet ne kerden in iherusalem.</l>
<l>Eerst warf doe si niet ne quamen.</l>
<l>Pensdi dat sijt van scamen.</l>
<l>Lieten ende dat si mochten sijn.</l>
<l>Gheoent an der sterren scijn.</l>
<l>Mar doe hi die tale vernam.</l>
<l>Die eerst van der  erden quam.</l>
<l>Ende die proficien van s's4ymoene.</l>
<l>Ende van annen in allen doene.</l>
<l>Wisti dat hi gheoent was.</l>
<l>Ende visierde als ict las.</l>
<l>Dat hi die kinder van bethleem.</l>
<l>Ontliuen soude vpdat hi hem.</l>
<l>Verslaen mochte dien hi sochte.</l>
<l>Mettien die inghel bodscap brochte.</l>
<l>Ende hiet ioseppe altehand.</l>
<l>Tkint voeren in eg's4yptenland.</l>
<l>lees den</l>
<l>Doe voerensi enen mettervard.</l>
<l>Ten lande van eg's4ypten ward.</l>
<l>Ende talreest als ict vernam.</l>
<l>Dat ons here in eg's4ypten quam.</l>
<l>Viellen die afgode daer.</l>
<l>Also alst ouer menech iaer.</l>
<l>'s4Ysaias seide tevoren.</l>
<l>Eer ihesus xpristus ward gheboren.</l>
<l>Jndiendat visierde herodes.</l>
<l>Hoe hi te houede quame des.</l>
<l>Dat hi die kinder soude verslaen.</l>
<l>So ward hi ghedaghet saen.</l>
<l>Vor den keiser augustus.</l>
<l>Alexander ende aristobolus.</l>
<l>Sine .ii. alreedelste kinder.</l>
<l>Hadden ouer hem gheclaghet ghinder.</l>
<l>Dus moesti te andwordene tiden.</l>
<l>Dor cicelien  soudi riden.</l>
<l>Ende quam tharsen in die stede.</l>
<l>Dar verhordi mare mede.</l>
<l>Dat die coninghe hem waren ontvaren.</l>
<l>Met diere liede scepe tewaren.</l>
<l>Bedi stac hi altehand.</l>
<l>Jn der liede scepe den brand.</l>
<l>Dus hefti den toren ghewroken.</l>
<l>Ende dit was van dauite vorsproken.</l>
<l>Doe hi te rome quam in die stede.</l>
<l>Maecte de keiser den vrede.</l>
<l>Sodat die kinder al haer leuen.</l>
<l>Hem na recht onderdanech bleuen.</l>
<l>Ende hi soude na sijn leuen.</l>
<l>Wienso hi wilde trike gheuen.</l>
<l>Dus voer hi weder ende met hem.</l>
<l>Die kinder te iherusalem.</l>
<l>Aldar nam hi die .ij. kinder.</l>
<l>Vor alle die iueden ghinder.</l>
<l>Ende sinen outsten sone mede.</l>
<l>Antipater vor al die stede.</l>
<l>Seidi oet versoent ware.</l>
<l>Ende hi hadde orlof openbare.</l>
<l>Trike te latene dien hi woude.</l>
<l>Want tjuedsce diet niet hopen ne soude.</l>
<l>Dat die coninccrone kere.</l>
<l>lees cilicien</l>
<l>An haer gheslachte emmermere.</l>
<l>Als herodes in sijn rike.</l>
<l>Gheuest was also moghenlike.</l>
<l>Als hi tevoren was of bet.</l>
<l>Alst matheus heuet gheset.</l>
<l>Dedi verslaen in bethleem.</l>
<l>Ende int land dat leghet om hem.</l>
<l>Alle die kinder van .ij. iaren.</l>
<l>Of darbeneden tewaren.</l>
<l>Want van dien dat hi hadde vernomen.</l>
<l>Andre  .iij. coninghe comen.</l>
<l>Ende in der lettinghe van der vard.</l>
<l>Die hi dede te rome ward.</l>
<l>Kendi dat ouder was een deel.</l>
<l>Jhesus dan .i. iaer gheel.</l>
<l>Dies die tijt  al slaen binnen der oude.</l>
<l>Vpdat hi dat kint vinden soude.</l>
<l>Drie milen zuvd van bethleem.</l>
<l>Leghet grod ghebeente noch van hem.</l>
<l>Darre vele begrauen was.</l>
<l>Dit vorseide ieremias.</l>
<l>Langhe ende menech iaer tevoren.</l>
<l>Als wi in de ewangelie horen.</l>
<l>Hier moetic de ewangelie laten.</l>
<l>Ende volghen der 's4ystorien straten.</l>
<l>Die ons bescriuet hoe ons here.</l>
<l>Vp herodes dit wrac sere.</l>
<l>Wet wel dat aldus ghesciede.</l>
<l>Herodes die vele liede.</l>
<l>An haren kindren dede pine.</l>
<l>Verloes qualike de sine.</l>
<l>Antipater sijn oudste sone.</l>
<l>Fel ende bendech was die gone.</l>
<l>Ende wers gheboren dan dander kinder.</l>
<l>Hi runde an den vader ghinder.</l>
<l>Dat alexander ende aristobolus.</l>
<l>Echt gheviande waren dus.</l>
<l>Doe screef herodes sine claghe.</l>
<l>Toten keiser in ghenen daghe.</l>
<l>Ende openbaerde hare mesdaet.</l>
<l>Die keiser sendere sinen raet.</l>
<l>Die horen soude  al die claghen.</l>
<l>lees An der</l>
<l>die tijt lees dedijt</l>
<l>Ende warden die kinder bedraghen.</l>
<l>So dade die vader openbare.</l>
<l>Darmede dat sijn wille ware.</l>
<l>Doe die raet al ghinder quam.</l>
<l>Ende tale ende wedertale vernam.</l>
<l>Wijsdensise int prisoen.</l>
<l>Mar niet ne soudmense verdoen.</l>
<l>Doe vincse ende voeredse die vader.</l>
<l>Tote sabasten bedegader.</l>
<l>Haer ghesellen dat hi dede.</l>
<l>Om lien ende pinen mede.</l>
<l>Om te wetene sonder blijf.</l>
<l>Of si stonden na sijn lijf.</l>
<l>Dar lide een dat alexander.</l>
<l>Hem belouede een ende ander.</l>
<l>Vpdat hi den vader sijn.</l>
<l>Scinken wilde een vinijn.</l>
<l>Die bardmacre lide mede.</l>
<l>Dat hi hem goet bieden dede.</l>
<l>Als hi scoere des vaders bard.</l>
<l>Wildine doden mettervard.</l>
<l>Omdat si dit wilden bedriuen.</l>
<l>So hiet hise bede ontliuen.</l>
<l>Alexandre ende den broeder.</l>
<l>Tevoren ontliuedi haerre moeder.</l>
<l>DOe screef hi sijn testament.</l>
<l>Ende maket cont al ommetrent.</l>
<l>Dat antipater die crone.</l>
<l>Na hem soude draghen te lone.</l>
<l>Ende herodes antipas.</l>
<l>Die mede sijn sone was.</l>
<l>Naest den broeder coninc bleue.</l>
<l>Vpdat hine verleue.</l>
<l>Antipater ward harde leet.</l>
<l>Met al den lieden want men wel weet.</l>
<l>Dat hi die broedre ontliuen dede.</l>
<l>Oec hattene die vader mede.</l>
<l>So dede antipater den vader.</l>
<l>Want hi die kinder allegader.</l>
<l>Die sinen kinden waren bleuen.</l>
<l>Dien hi ghenomen hadde tleuen.</l>
<l>Hilt vaderlike ende harde wel.</l>
<l>Hieromme was antipater fel.</l>
<l>Aristobolus waren bleuen.</l>
<l>.ij. kinder als ons heuet bescreuen.</l>
<l>Josephus nv hord hierna.</l>
<l>Deen was herodes aggrippa.</l>
<l>Die sident was here grod.</l>
<l>Ende sente iacoppe sloech dod.</l>
<l>Ende dartoe sente pietre vinc.</l>
<l>Die bi den inghel gods ontghinc.</l>
<l>Eene dochter dat dander was.</l>
<l>Ende hiet herodias.</l>
<l>Die dartoe riet ende dat wel wiste.</l>
<l>Dat men versloech den goeden baptiste.</l>
<l>Antipater ontsach hem das.</l>
<l>Dat trike deser kinder was.</l>
<l>Met rechte van des vades  side.</l>
<l>Dat hijs noch mochte werden onblide.</l>
<l>Ende dede maken een sterc vinijn.</l>
<l>Om te dodene den vader sijn.</l>
<l>Te rome voer hi altehand.</l>
<l>[Ende] [liet] [dat] [vinijn] [int] [land.]</l>
<l>Dat ment darbinnen soude gheuen.</l>
<l>Den vader ende hem nemen tleuen.</l>
<l>Die wile dat hi te rome was.</l>
<l>Ward die vader gheware das.</l>
<l>Datten die sone doden woude.</l>
<l>Hi ontbotene dat hi soude.</l>
<l>Mettervard wedercomen te lande.</l>
<l>Ende doe hine hadde in die hande.</l>
<l>Leidine in den carker gheuaen.</l>
<l>Te iericonta  ende teech hem saen.</l>
<l>Dat hi na sijn leuen stoet.</l>
<l>Ende toghets hem litekin goet.</l>
<l>IN dien tiden dat hi  hadde gheuaen.</l>
<l>Ward hi suare besiect saen.</l>
<l>Oec was hi out wel .lxx. iaer.</l>
<l>Dartoe so was hem therte suaer.</l>
<l>Om siere kinder mesual.</l>
<l>Ende dit mersede hem teuel al.</l>
<l>Den curts haddi so dore grod.</l>
<l>Noit man ne sach dies ghenod.</l>
<l>Joecte haddi grote int fel.</l>
<l>Ende int ghedarmte alsowel.</l>
<l>lees vaders</l>
<l>lees ierico</l>
<l>lees hine</l>
<l>Haddi bitinghe harde suaer.</l>
<l>Sine voete suollen weet vorwaer.</l>
<l>Ende dartoe sine manlichede.</l>
<l>Verrotte ende wieserof worme mede.</l>
<l>Den adem haddi curt dats waer.</l>
<l>Menech versuchten gaf hi suaer.</l>
<l>Sodat die liede alle spraken.</l>
<l>Dat het waren die godswraken.</l>
<l>Doe dedi hem voeren dane.</l>
<l>Om bate ouer die iordane.</l>
<l>Aldar waren warme bade.</l>
<l>Mar dar ne haddi ghene ghenade.</l>
<l>Doe daden sine visiekers baden.</l>
<l>Jn warme olien watdat si daden.</l>
<l>Dat ne halp hem cleen no grod.</l>
<l>Hi wasser welna in dod.</l>
<l>Doe hi te ierico wederquam.</l>
<l>Hordi mare ende vernam.</l>
<l>Dat die iueden bliscap grod.</l>
<l>Dreuen ieghen sine dod.</l>
<l>Mar hi dede om dese dinghe.</l>
<l>Alle die edelste ionghelinghe.</l>
<l>Vanghen die waren in iudea.</l>
<l>Ende hiet sire suster saloma.</l>
<l>Dat soese allegader bedorue.</l>
<l>Tenalreestendat hi storue.</l>
<l>Dus soude al tland rouwe grod.</l>
<l>Maken omme sine dod.</l>
<l>Te rome haddi ghesent boden.</l>
<l>Ten keiser datten wilde doden.</l>
<l>Antipater sijn oudste kint.</l>
<l>Die quamen alsi waren ghesint.</l>
<l>Ende brochten hem augustus brief.</l>
<l>Dat hi mochte ward hem lief.</l>
<l>Antipater wildi ontliuen.</l>
<l>Of wildi in elenden driuen.</l>
<l>Die bodscap hem een deel bequam.</l>
<l>Mettien hi eenen appel nam.</l>
<l>Dien hi gherne at; herodes.</l>
<l>Mar hi eescedertoe een mes.</l>
<l>Mar hem quam an een oest so grod.</l>
<l>Dat hi begerde die dod.</l>
<l>Ende hi hief tmes ende soudem steken.</l>
<l>Mar een quammertoe ghestreken.</l>
<l>Sijn neue diet hem benam.</l>
<l>Mettien in die sale quam.</l>
<l>Dat screien  ende dat lud so grod.</l>
<l>Alsof die coninc waer dod.</l>
<l>Sodat antipater verhorde.</l>
<l>Ende ward blide van dien worde.</l>
<l>Hi bod vele van groten goede.</l>
<l>Den ghenen die sijns hadden hoede.</l>
<l>Vpdat sine lieten gaen.</l>
<l>Doe herodes hadde verstaen.</l>
<l>Die bliscap van sinen sone.</l>
<l>Hiet hine ontliuen om tgone.</l>
<l>Dus ward hi weese sire kinder.</l>
<l>Sijn testament verkerdi ghinder.</l>
<l>Ende bescreef archelause trike.</l>
<l>Alsodat hi sekerlike.</l>
<l>Van augustus sonder waen.</l>
<l>Emmer die crone soude ontfaen.</l>
<l>Uijf daghe na sijns soens dod.</l>
<l>Starf hi met tormente grod.</l>
<l>Herodes ouer .xxxvi. iaer.</l>
<l>Darna weet wel vorwaer.</l>
<l>Dat hi te rome die crone ontfinc.</l>
<l>Gheluckech sere in alre dinc.</l>
<l>Jn stride in alre auenture.</l>
<l>Ende dongheuallechste duerentuere.</l>
<l>Jnt huvs ende onder sine kinder.</l>
<l>Saloma die liet gaen ghinder.</l>
<l>Die ionghelinghe die soe hadde gheuaen.</l>
<l>Ende die herodes hiet verslaen.</l>
<l>Archelus  dedene grauen.</l>
<l>Cierlike met groter auen.</l>
<l>Jn herodium sinen casteel.</l>
<l>Al dat eenen coninc gheel.</l>
<l>Bedurste te sire vduard.</l>
<l>Leidi an hem al onghespard.</l>
<l>.vii. daghe daghe  dedi sine in wene.</l>
<l>Ende den lieden alghemene.</l>
<l>Gaf hi tetene na die zede.</l>
<l>Dien cost die men tien tiden dede.</l>
<l>Den iueden dar een man was dod.</l>
<l>Maecter vele arem ende blod.</l>
<l>Darna quam hi ten tempel saen.</l>
<l>lees Archelaus</l>
<l>het tweede daghe is overtollig</l>
<l>Ende ward van den volke ontfaen.</l>
<l>Dar verbant hi hem in desen.</l>
<l>Dat hi gheen coninc wilde wesen.</l>
<l>Gheten; eer die keiser woude.</l>
<l>Ende hi den vader verbetren soude.</l>
<l>Hiernaer so quam eene feeste.</l>
<l>Dat van den iueden die alremeeste.</l>
<l>Baden ende anders vele liede.</l>
<l>Dat die bisscop dien dor miede.</l>
<l>Herodes sette ieghen die wet.</l>
<l>Dat hi derof warde gheset.</l>
<l>Sodat men hem dien dienst benam.</l>
<l>Als het teenen passcen quam.</l>
<l>Archelus  sende dor dat.</l>
<l>Eenen prince dies den iueden bat.</l>
<l>Dat si dat voersten eene stont.</l>
<l>Dien prince hebben si ghewont.</l>
<l>Dies ward archelus  gram.</l>
<l>Met groten volke hijs wrake nam.</l>
<l>Ende sloegher .ix.dusent dod.</l>
<l>Om desen strijt om dese mord.</l>
<l>So bleef al die feeste tewaren.</l>
<l>Te rome so es hi gheuaren.</l>
<l>Om te beiaghene die crone.</l>
<l>Die hem die vader gaf te lone.</l>
<l>Oec voere herodes antipas.</l>
<l>Die eerst ten rike bescreuen was.</l>
<l>Augustus ghinc sitten ende horen.</l>
<l>Archelaus seide voren.</l>
<l>Dat sijn trike met rechte ware.</l>
<l>Want het ware al openbare.</l>
<l>Dats vader wille was int ende.</l>
<l>Herodes die hem was ghehende.</l>
<l>Seide het soude algader bliuen.</l>
<l>Doe hem mijn vader wilde ontliuen.</l>
<l>Doe ne haddi ghenen sin.</l>
<l>Dit testament diet no meer no min.</l>
<l>Oec so hebdi dorperlike.</l>
<l>Met crachte angheuaen dat rike.</l>
<l>Jeghen skeisers moghentede.</l>
<l>Ende ebt ten beghinne mede.</l>
<l>Ghesleghen .ix.dusent man.</l>
<l>Dus hebdijt ghegrepen an.</l>
<l>lees Archelaus</l>
<l>lees archelaus</l>
<l>Avgustus also alst hem rieden.</l>
<l>Die cenature met andren liede.</l>
<l>Deelde herodes tland ontve.</l>
<l>Judea ende 's4ydumea dese tve.</l>
<l>Gaf hi archelause dar int hof.</l>
<l>Ende maectene prince derof.</l>
<l>Oec belouedi in warre saken.</l>
<l>Dat hine coninc soude maken.</l>
<l>Worde hijs werd ende gheuen crone.</l>
<l>Herodese gaf hi te lone.</l>
<l>Prince te sine van galile.</l>
<l>Ph's4ylippe den broeder deser tve.</l>
<l>Gaf hi tland van itrurea.</l>
<l>Te lande voeren si derna.</l>
<l>Mar doe archelaus thuvs quam.</l>
<l>Was hi vp sine vroeghers gram.</l>
<l>Ende alle sinen lieden wreder.</l>
<l>Dan sijn vader dus ward hi leder.</l>
<l>Van den lieden weet vorwaer.</l>
<l>Jn sijns riken eerste iaer.</l>
<l>Also als ons matheus seghet.</l>
<l>Jn wies ewangelie dat leghet.</l>
<l>Quam die inghel te ioseph ende seide.</l>
<l>Nem tkint ende sire moeder mede.</l>
<l>Ende vare int land van iuda.</l>
<l>Sie sijn dod die stonden derna.</l>
<l>Dat si tkint wilden verslaen.</l>
<l>Joseph namse bede saen.</l>
<l>Ende voer wech doe hi .vii. iaer.</l>
<l>Jn eg's4yptenland adde ghesijn dats waer.</l>
<l>Als hi vernam dat archelaus.</l>
<l>Jn iudea was here aldus.</l>
<l>Ende regnerde ints vader stede.</l>
<l>Ne wildi dar niet comen mede.</l>
<l>Mar bi des inghels rade tewaren.</l>
<l>Es hi in galile ghevaren.</l>
<l>Jn die stad te nazareth.</l>
<l>Dar hi was met paise bet.</l>
<l>Jn die ewangelie ne vint men niet.</l>
<l>Wat in die kintsceit es ghesciet.</l>
<l>Onsen behoudere ihesus.</l>
<l>Nemmeer dan dat lucas scriuet aldus.</l>
<l>Doe ihesus hadde .xii. iaer.</l>
<l>lees lieden</l>
<l>lees iturea</l>
<l>Gheuiel in dien lande aldaer.</l>
<l>Dat feeste was in iherusalem.</l>
<l>Sine maghe ghinghen ende hi met hem.</l>
<l>Ende doe die feeste was ghedaen.</l>
<l>Sijn si weder thuvs ghegaen.</l>
<l>Mar vp den wech worden si gheware.</l>
<l>Dat ihesus niet ne was in die scare.</l>
<l>Dies maecte die moeder claghe.</l>
<l>So sochtene onder vrient ende maghe.</l>
<l>Ende ioseppe mede si ne vondens niet.</l>
<l>Ten derdendaghe eist so ghesciet.</l>
<l>Dat sine in den tempel vonden.</l>
<l>Dar hi sat ten seluen stonden.</l>
<l>Onder die vroede ende horde.</l>
<l>Ende vraghede vele worde.</l>
<l>Dar die meesters altemale.</l>
<l>Wonderden van sire tale.</l>
<l>Ende van sire groter wijshede.</l>
<l>Die moeder quam aldar ter stede.</l>
<l>Ende seide sone wat heuestu.</l>
<l>Ons lieden ghedaen al nv.</l>
<l>Jc ende dijn vader lieue minne.</l>
<l>Hebben di ghesocht met droeuen sinne.</l>
<l>Jhesus sprac wat sochti mi.</l>
<l>Jnt goet dat mijns vader si.</l>
<l>Wisti des niet  so mochtic wesen.</l>
<l>Met hem so ghinc hi wech na desen.</l>
<l>Ende was hem onderdanech wel.</l>
<l>Van sire kinsceit ende es niet el.</l>
<l>Jn die ewangelie gheleghet.</l>
<l>Els dan ons dit lucas seghet.</l>
<l>Hord d's4ystorie hoet vord quam.</l>
<l>Dat archelaus ende nam.</l>
<l>ARchelaus die veronwerde.</l>
<l>Sijn gheslachte dor sijn houerde.</l>
<l>Ende wart verwrocht te rome int of.</l>
<l>Sodattene die keiser derof.</l>
<l>Vor hem seluen dede draghen.</l>
<l>So vele was ouer hem der claghen.</l>
<l>Doe hi in den houe quam.</l>
<l>Dat hem augustus sijn goet nam.</l>
<l>Ende sendene in elenden dane.</l>
<l>Vp die rone tote viane.</l>
<l>lees daghen</l>
<l>Dar wanic dat hi nam ende.</l>
<l>Te iherusalem hi sende.</l>
<l>Componiuse eenen van rome.</l>
<l>Dat hi tland berechte ende gome.</l>
<l>Ne gheen  iaer eentwint niet mere.</l>
<l>Hadde archelaus ghesijn here.</l>
<l>Componius die kerde mede.</l>
<l>Darna te rome in die stede.</l>
<l>Na componiuse quam.</l>
<l>Marcus die tgherechte nam.</l>
<l>Die van rome dar was ghesent.</l>
<l>Doe sijn dienst was ghent.</l>
<l>Quam dar annius was al rod.</l>
<l>Dese .iii. rechters weet al blod.</l>
<l>Berechten tland omtrent .vii. iaer.</l>
<l>Jn annius tiden weet vorwaer.</l>
<l>Sciet augustus van desen leuene.</l>
<l>Doe hi .l. iaer ende .vii.</l>
<l>Keiser hadde ghesijn allene.</l>
<l>Van der werelt alghemene.</l>
<l>Ende .x. daghe ende .vij. maende.</l>
<l>Ten seluen tiden alsmen waende.</l>
<l>Was ihesus oud .xv. iaer.</l>
<l>Dar die tafle  af comt hiernaer.</l>
<l>.lxxvii. iaer was hi oud.</l>
<l>Augustus doe hi galt die scoud.</l>
<l>Die hem nature ghebod.</l>
<l>Keiser ward na sine dod.</l>
<l>T's4yberius sijn stiefsone.</l>
<l>Te iherusalem sende die gone.</l>
<l>Eenen griec hiet valericus.</l>
<l>Van hem lesen wi aldus.</l>
<l>Dat hi beiaghet ouer dueghet hilt.</l>
<l>Ende vercochte omme tghelt.</l>
<l>Dat paepscep al openbare.</l>
<l>Waest bi stonden waest bi iare.</l>
<l>Na .x. iaer kerdi darnaer.</l>
<l>T's4yberius die sende daer.</l>
<l>Pontius p's4ylatus echt.</l>
<l>Ende hiet hem dat hi tland berecht.</l>
<l>Die den iueden in alre maniere.</l>
<l>Fel  ende quadertiere.</l>
<l>Ne gheen lees Neghen</l>
<l>lees tale</l>
<l>lees valerius</l>
<l>hier ontbreekt was</l>
<l>Ende dier vele sloech te dod.</l>
<l>Ende hem dede scade grod.</l>
<l>IN dese stad scriuet iosephus.</l>
<l>Van onsen behoudere aldus.</l>
<l>Al was hi iuede hi gaf hem prijs.</l>
<l>Van duegheden in gherre wijs.</l>
<l>Jn den tiden p's4ylatus.</l>
<l>Was segheti .i. man hiet ihesus.</l>
<l>Ward orlof dat menne hiet man.</l>
<l>Die wijsheit die hem lach an.</l>
<l>Was so grod wonder hi dede.</l>
<l>Heidine ende iueden mede.</l>
<l>Gheloueden so vele an hem.</l>
<l>Desen wroegheden van iherusalem.</l>
<l>Die hogheste here  bi ommaten.</l>
<l>Ende dadene crucen p's4ylaten.</l>
<l>Mar die ghene die van beghinne.</l>
<l>An hem hadden gheleghen minne.</l>
<l>Ne begauene niet ter nod.</l>
<l>Die saghen leuende na die dod.</l>
<l>Also als van hem vorspraken.</l>
<l>Die dinc ende oec andre saken.</l>
<l>Dit es ihesus sekerlike.</l>
<l>Al noch ouer al erderike.</l>
<l>Heuet die name van hem mede.</l>
<l>Kerstin volc ende kerstinede.</l>
<l>Dese orconscep gheuet iosephus.</l>
<l>Van onsen behoudere aldus.</l>
<l>Wi laten van hem ende scriuen vord.</l>
<l>Der elegher ewangelien word.</l>
<l>Dus seghet lucas openbare.</l>
<l>Jn t's4yberius .xv. iare.</l>
<l>Als p's4ylatus pontius.</l>
<l>Jherusalem  berechte aldus.</l>
<l>Ende herodes antipas.</l>
<l>Prince in gal's4ylea was.</l>
<l>Ph's4ylips sijn broeder prince ende here.</l>
<l>Van iturea ende van mere.</l>
<l>Lisanias in die hand sine.</l>
<l>Hadde tland van abiline.</l>
<l>Dus was ghedeelt der iueden land.</l>
<l>Algader in vierre heren hand.</l>
<l>Anna ende ca's4yphas.</l>
<l>lees heren</l>
<l>Waren bisscoppe als ict las.</l>
<l>Tien tiden in iherusalem.</l>
<l>Ende hadden tpaepscep onder hem.</l>
<l>Jn dien seluen tiden so was.</l>
<l>Dat ian die sone zacharias.</l>
<l>Dopen begonste ende predeken mede.</l>
<l>Als hem die heleghe gheest doen dede.</l>
<l>Hi riep nv doet van uwen sonden.</l>
<l>Penitentien in corten stonden.</l>
<l>V sal emelrike naken.</l>
<l>Ende hine dope in neghenen saken.</l>
<l>Niemene na dat men weet.</l>
<l>Hem ne waren sine sonden leet.</l>
<l>Ghecleet was hi met eenen hare.</l>
<l>Van kemels wullen openbare.</l>
<l>Met eenen gurdele ghegort.</l>
<l>Van eenen scaps vachte als men hord.</l>
<l>Wilt honech dat was sine spise.</l>
<l>Ende crekele van sulker wise.</l>
<l>Als men niet ne vint in dit land.</l>
<l>Doe quam te hem altehand.</l>
<l>Als ons matheus scriuet derna.</l>
<l>Al meest al tfolc van iudea.</l>
<l>Ende beliden hare sonden.</l>
<l>Ende hi dopetse tien stonden.</l>
<l>Doe sach hi vele fariseen.</l>
<l>Te hem comen ende saduceen.</l>
<l>An hem sprac hi dus onsachte.</l>
<l>Ende hi seide serpents gheslachte.</l>
<l>Wi vertogheden v te vliene.</l>
<l>Die gramscep die es te ghesciene.</l>
<l>Doet penitentie allegader.</l>
<l>Segghet niet abraham es v vader.</l>
<l>God es wel machtech der sake.</l>
<l>Dat hi van desen stene make.</l>
<l>Die hier ligghen abraems kinder.</l>
<l>Die selue stene toghedi hem ghinder.</l>
<l>Als men hier tevoren seide.</l>
<l>Die tfolc van 's4ysrahel dar leide.</l>
<l>Doe si leiden  drogher voete.</l>
<l>Die iordane met goeder moete.</l>
<l>Oec predecte meer sente ian.</l>
<l>Aldart horde menech man.</l>
<l>lees leden</l>
<l>Ende seide des nemt goem.</l>
<l>Al die wurtel van den boem.</l>
<l>Es die aex gheset alnv.</l>
<l>Wat bome dat segghic v.</l>
<l>Die niet ne draghet goet fruvd.</l>
<l>Dien salmen saen houwen vd.</l>
<l>Ende werpene in den viere.</l>
<l>Dus riep ian die goedertiere.</l>
<l>Nv merct hieran ende besiet.</l>
<l>Het was onder tiuedsce diet.</l>
<l>Van drieranden leuende  lieden.</l>
<l>Die ic v sal bedieden.</l>
<l>Fariseen ende saducieen.</l>
<l>Ende lieden heten esseen.</l>
<l>Fariseen waren van clenre spisen.</l>
<l>Ghecleet na sonderlinghe wisen.</l>
<l>Ende hadden hare reghele beset.</l>
<l>Bescreuen droeghen si die wet.</l>
<l>Jn briuen vor haer houet ghebonden.</l>
<l>Ende dartoe mede tallen stonden.</l>
<l>An haren luchtren arem mede.</l>
<l>Warso si waren telker stede.</l>
<l>Mochten si die wet sien hoesoet ga.</l>
<l>Dit hietmen ph's4ylacteria.</l>
<l>Haer cleder waren gheuaest beneden.</l>
<l>Dar si some an binden deden.</l>
<l>Dorne alsodat si die wet.</l>
<l>Souden ghedinken te bet.</l>
<l>Alsise noepten ende staken.</l>
<l>Dit waren wonderlike saken.</l>
<l>Haren oudsten ende haren heren mede.</l>
<l>Ontseitsi niet te ghere stede.</l>
<l>Si gheloefden dat god soude.</l>
<l>Die werelt doemen met ghewoude.</l>
<l>Oec wilsi segghen ende bedieden.</l>
<l>Dat die zielen van goeden lieden.</l>
<l>Na har dod in handren lechamen.</l>
<l>Weder hier ter werelt quamen.</l>
<l>Ende anderwarf worden gheboren.</l>
<l>Mar in den eweliken toren.</l>
<l>Seiden si dat quade zielen.</l>
<l>Na der lieden leuen viellen.</l>
<l>Omdat si waren versceden.</l>
<l>lees leuene</l>
<l>Na dien manieren van den cleden.</l>
<l>Van andren lieden weet voreen.</l>
<l>Bedi hiet si fariseen.</l>
<l>Saducien ne loechende niet.</l>
<l>Gode hine es ende besiet.</l>
<l>Goet ende quaet mar nemmermere.</l>
<l>Gheloefden si dat pine of here.</l>
<l>Zielen hadden na dit verdriet.</l>
<l>Verrisenesse ghelofden si niet.</l>
<l>Ende seiden dat altesamen.</l>
<l>Die zielen storuen metten lechamen.</l>
<l>Oec seiden si al openbare.</l>
<l>Dat altoes gheen inghel ware.</l>
<l>An mo's4yses v boeke allene.</l>
<l>Gheloefden si ende an el neghene.</l>
<l>Wreed waren si elc ieghen andren.</l>
<l>Ende onghesellech elc met andren.</l>
<l>Dies waest dat mense saducen hiet.</l>
<l>Dat gherecht lud ende bediet.</l>
<l>Esseen also alst es bescreuen.</l>
<l>Leedden bina mueke  leuen.</l>
<l>Die node te uwelike quamen.</l>
<l>Want si die wijf alle tesamen.</l>
<l>Ontrouwe hieten grod ende clene.</l>
<l>Al haer goet dat was ghemene.</l>
<l>Armoede. onwerde. hiet si eere.</l>
<l>Anders dan si emmermere.</l>
<l>Witte cleder draghen wilden.</l>
<l>Eene reghele si vaste hilden.</l>
<l>Vor sonnevpganc si lettel spraken.</l>
<l>Het ne was van nutten saken.</l>
<l>Ende als die sonne begonste scinen.</l>
<l>Ghinc si tote na tiercen pinen.</l>
<l>Dan duoeghen si hem wale.</l>
<l>Ende aten tegadre sonder tale.</l>
<l>Suerren moesten si al begheuen.</l>
<l>Wieso oec wiste  an haer leuen.</l>
<l>Moeste .i. iaer gheproeuet wesen.</l>
<l>Ende ward hi ontfaen na desen.</l>
<l>.ij. iaer dernaer proefden si mede.</l>
<l>Sine nature ende sine sede.</l>
<l>Dien si in quaetheden vonden.</l>
<l>Vp hem wraken si also die sonden.</l>
<l>lees muenke</l>
<l>lees wilde</l>
<l>Dat hi gers ter dod al toe.</l>
<l>Metten monde at als die coe.</l>
<l>Vordward no ter rechter siden.</l>
<l>Ne spuden si ghenen tiden.</l>
<l>So wel hildsi den saterdach.</l>
<l>Datter sulc was die niet ne plach.</l>
<l>Dies daghes ter cameren te gane.</l>
<l>Een houd hinc hem altoes ane.</l>
<l>Dar si in hemeliker stede.</l>
<l>Die erde ondoluen mede.</l>
<l>Alsi ter cameren souden gaen.</l>
<l>So vulden si den pit saen.</l>
<l>Metten cledren decten si hem mede.</l>
<l>So nouwe dat hare onreinechede.</l>
<l>Die sonne altoes niet ne besceen.</l>
<l>Ouer sonde hild sijt ouereen.</l>
<l>Hadde der sonne claerhede.</l>
<l>Bescenen hare scamelichede.</l>
<l>Langhe plaghen si te leuene echt.</l>
<l>Die dod hilden si ouer recht.</l>
<l>Ende beter dan die ewelikede.</l>
<l>Alle die zielen seidsi mede.</l>
<l>Waren ghemaect van beghinne.</l>
<l>Eer si ter werelt quamen inne.</l>
<l>Die niet deen man winnet den andren.</l>
<l>Die goede zielen seidsi die wandren.</l>
<l>Oestward ouer die grote zee.</l>
<l>Dar si sijn al sonder wee.</l>
<l>Die quade zielen seidsi mede.</l>
<l>Die varen in quader stede.</l>
<l>Sulc varen  onder haer liede.</l>
<l>Die dinc vorseide die ghesciede.</l>
<l>Sulc hadder wijf dat was te maten.</l>
<l>Dat was omdat si niet ne wilden aten.</l>
<l>Kinder te winne dar si souden.</l>
<l>Die werelt mede staende houden.</l>
<l>SJet ende merct al erderike.</l>
<l>Was doe daniels  ghemeenlike.</l>
<l>Sonder somech iuede allene.</l>
<l>Dese .iij. setten al ghemene.</l>
<l>Die de beste waenden wesen.</l>
<l>Van den iueden als wi lesen.</l>
<l>lees waren</l>
<l>lees laten</l>
<l>lees dieuels</l>
<l>Waren alle .iij. in dole.</l>
<l>Ende horden an dieuels scole.</l>
<l>Dies was der comst ons heren nod.</l>
<l>Jan bapt's4yste alst god ghebod.</l>
<l>Dopte als hiertevoren staet.</l>
<l>Doe namen die papen raet.</l>
<l>Van iherusalem scriuet sente ian.</l>
<l>Ende sende boden an den man.</l>
<l>Ende vragheden wie hi ware.</l>
<l>Dar lide ian al openbare.</l>
<l>Dat hi ihesus niet ne was.</l>
<l>No prophete no hel's4yas.</l>
<l>Jn wane waren si nochtan van dien.</l>
<l>Dat hi teen ware van den drien.</l>
<l>Die boden seiden andword hieran.</l>
<l>Wat seghestu van dien seluen dan.</l>
<l>Doe lidi al openbare.</l>
<l>Dat hi eene stemme ware.</l>
<l>Des roepers in die wostine.</l>
<l>Ghereet gode die weghe sine.</l>
<l>Alst vorseide 's4ysaias.</l>
<l>Jc dope v nv merket das.</l>
<l>Jn watre na mi comt sciere.</l>
<l>Die in den gheest ende in den viere.</l>
<l>V dopen sal wel saen hierna.</l>
<l>Dit gheviel in bethania.</l>
<l>Doe quam van galilee ihesus.</l>
<l>Als ons bescriuet matheus.</l>
<l>Ende wilde ghedopt sijn van ianne.</l>
<l>Nv mercteran drie saken danne.</l>
<l>Tvidat hi hem dopen dede.</l>
<l>Omdat hi toghede dermede.</l>
<l>Dat ians dopsel was goet.</l>
<l>Ende omdat hi allen omoet.</l>
<l>Vervullen wilde ende leren.</l>
<l>Ende omdat hi met groter eeren.</l>
<l>Den watre die cracht dede ontfaen.</l>
<l>Dat die sonden mochten ofduaen.</l>
<l>Doe ghinc hi in sijn .xxx.ste iaer.</l>
<l>Als ons lucas seghet vorwaer.</l>
<l>.xiii. daghe haddierein ghegaen.</l>
<l>Doe hi dopsel wilde ontfaen.</l>
<l>Jan verbod hem dus seidi.</l>
<l>Du souds mi dopen ende coms te mi.</l>
<l>Ghedochti sprac ons here mede.</l>
<l>Dus sullen wi alle gherechtichede.</l>
<l>Vervullen in den omoet.</l>
<l>Doe doptine metter spoet.</l>
<l>Al meest al tfolc van dien landen.</l>
<l>Ontfinc dopsel van ians handen.</l>
<l>Also als bescriuet lucas.</l>
<l>Doe ihesus ghedopt was.</l>
<l>Sinen vader bat hi saen.</l>
<l>Dat si den heleghen gheest ontfaen.</l>
<l>Moesten die men dopen soude.</l>
<l>Dar ondede also houde.</l>
<l>Die hemel die heleghe gheest quam saen.</l>
<l>Vp hem als .i. duue ghedaen.</l>
<l>Des vaders stemme van hemelrike.</l>
<l>Hordemen daer sekerlike.</l>
<l>Die seide dits mijn lieue sone.</l>
<l>Ende dar mi an ghenoecht die gone.</l>
<l>NA dese miracle seghet marcus.</l>
<l>Ende lucas ende matheus.</l>
<l>Dat ihesus in die wostine ghinc.</l>
<l>Aldaer ghesciedem dese dinc.</l>
<l>.xl. nachte. ende .xl. daghe.</l>
<l>Vasti dans ghene saghe.</l>
<l>Darnaer ghinc hem hongher an.</l>
<l>Die duuel ward gheware dan.</l>
<l>Om hem te proeuene quam hi bet naer.</l>
<l>Want hi sorghe hadde ende vaer.</l>
<l>Dattet die gods sone ware.</l>
<l>Hi hadde ghehord al openbare.</l>
<l>Den vader roepen dits mijn sone.</l>
<l>Ende hi wiste wel dat die gone.</l>
<l>Na der scrifturen comen soude.</l>
<l>Mar hi ne waende niet so oude.</l>
<l>Toten doemesdaghe was sijn waen.</l>
<l>Dat die comste soude in voersten staen.</l>
<l>Teerst proefdine in gulsecheden.</l>
<l>Te hem seidi dar ter steden.</l>
<l>Bestu gods sone so sech desen.</l>
<l>Stenen dat si brod van desen.</l>
<l>Jhesus sprac niet ne leuet die man.</l>
<l>Allene bi den broede dan.</l>
<l>Mar bi elken worde dat gaet.</l>
<l>Vte gods monde dit word staet.</l>
<l>van desen lees dan wesen</l>
<l>Jn den deutronomiuse ghescreuen.</l>
<l>Die quade gheest heuet vpghegheuen.</l>
<l>Jhesus ende settene na das.</l>
<l>Vp eenen berch die hoghe was.</l>
<l>Dar proefdine in die vrechede.</l>
<l>Hi tochdem alle rikeit mede.</l>
<l>Ende seide al dit gheuic di.</l>
<l>Val neder ende anebede mi.</l>
<l>Jhesus sprac hets gods ghebot.</l>
<l>Dinen here dinen god.</l>
<l>Dien sultu allene anebeden.</l>
<l>Ende hem dienen in allen steden.</l>
<l>Darna droechene die duuel vord.</l>
<l>Te iherusalem in die pord.</l>
<l>Vp die pinne van den temple.</l>
<l>Dar leidi hem voren exemple.</l>
<l>Van houerden in deser wijs.</l>
<l>Ende seide of tu gods sone sijs.</l>
<l>So laet di hier neder ghiden.</l>
<l>Doe scaltene ihesus dar te tiden.</l>
<l>Ende seide het ware der wet ghebot.</l>
<l>Ne proef niet dinen here dinen god.</l>
<l>Dar verstac hine van hem verre.</l>
<l>Den ouden viant luciferre.</l>
<l>Die adame verwan wileneere.</l>
<l>Bleef dus verwonnen van onsen here.</l>
<l>Lucifer vlo hi was veruard.</l>
<l>Mar doe hi ghinc ter passien ward.</l>
<l>Quam hi tote ihesuse weder.</l>
<l>Want hi waendene werpen neder.</l>
<l>Metter sorghen van der dod.</l>
<l>Doe ward hi verwonnen al blod.</l>
<l>Ende in die helle ghebonden.</l>
<l>Alst comt tote antkerste stonden.</l>
<l>Sal hi ontbonden werden dan.</l>
<l>Dus bescriuet ons sente ian.</l>
<l>Jn sinen boec apocalipsis.</l>
<l>Dar wonder in bescreuen is.</l>
<l>Tere stond so quam ihesus.</l>
<l>Sente ian bescriuet dus.</l>
<l>Ghegaen aldar  baptiste stoet.</l>
<l>Ende .ij. ionghers bi hem die goet.</l>
<l>lees gheheuen</l>
<l>lees gliden</l>
<l>Ende helech waren sijt seker dies.</l>
<l>Dat een dat was sente andries.</l>
<l>Baptista seide als hine vernam.</l>
<l>Siet alle hier dit es gods lam.</l>
<l>Dit es hi diet afduaet.</l>
<l>Der werelt sonden ende mesdaet.</l>
<l>Doe volchden die ionghers daer.</l>
<l>Onsen here ihesus naer.</l>
<l>Si saghen war hi te wonene plach.</l>
<l>Ende waren met hem ghenen dach.</l>
<l>Andries die vant na desen doene.</l>
<l>Sinen broeder den goeden s's4ymoene.</l>
<l>Ende seide wi ebben kerste vonden.</l>
<l>Vor ihesuse leidine tien stonden.</l>
<l>Ende ihesus sachene ane.</l>
<l>Aldar dedi hem te uerstane.</l>
<l>Dat hi pieter heten soude.</l>
<l>Smarghins als ons here woude.</l>
<l>Wildi in galilee gaen.</l>
<l>Ende vant ph's4ylippe saen.</l>
<l>Van betsaida vter stede.</l>
<l>Dan was pieter ende andries mede.</l>
<l>Volch mi sprac ons here tehand.</l>
<l>Ph's4ylips volchdem ende hi vant.</l>
<l>Sinen broeder natanael.</l>
<l>Doe seidi diene ons wel.</l>
<l>Mo's4yses. ende die propheten.</l>
<l>Jn die scrifture ebben beheten.</l>
<l>Dien hebwi vonden ende die gone.</l>
<l>Dat es ihesus ioseps sone.</l>
<l>Van nazaret vter stede.</l>
<l>Natanael andworde mede.</l>
<l>Van nazaret mach iet goets wesen.</l>
<l>Ph's4ylips leddene  met desen.</l>
<l>Tote onsen here doe hine sach.</l>
<l>Seide ihesus vp ghenen dach.</l>
<l>Siet hier .i. iuede sijt seker des.</l>
<l>Dar neghene boesheit in es.</l>
<l>Natanael andworde waerbi.</l>
<l>Heuestu bekinnet mi.</l>
<l>Onsen here sprac nv neem des goem.</l>
<l>Doe du wars onder den vijchboem.</l>
<l>Eer di dijn broeder riep an.</l>
<l>Ph's4ylips so kennedic di dan.</l>
<l>Natanael andworde om tgone.</l>
<l>Du best des leuendes gods sone.</l>
<l>Du best coninc van 's4ysrahel.</l>
<l>Bedi ghelofde vele natanael.</l>
<l>Omdat god seide vp ghenen dach.</l>
<l>Wat hi dede dar hijs niet ne sach.</l>
<l>EEn brulocht was darnaer.</l>
<l>Jn eene stede hiet chana.</l>
<l>Maria die was dar ter steden.</l>
<l>Ende ihesus wassertoe ghebeden.</l>
<l>Ende sulke mede weet vorwaer.</l>
<l>Die sine ionghers worden darnaer.</l>
<l>Want om dorconde van ianne.</l>
<l>So horden sijn word vele manne.</l>
<l>Die hem sident volgheden naer.</l>
<l>Sulke wilden segghen ouerwaer.</l>
<l>Dar ic die wareit gherne af wiste.</l>
<l>Dat sente ian ewangeliste.</l>
<l>Brudegom was van deser feeste.</l>
<l>Ende maken darof eene feeste.</l>
<l>Dattene god hem volghen dede.</l>
<l>Van der brulocht ende hi ghinc mede.</l>
<l>Mar dat nes niet gheauctoriserd.</l>
<l>Toter bruloch ward verterd.</l>
<l>Die wijn doe sprac te haren kinde.</l>
<l>Ons vrouwe dat soe minde.</l>
<l>Si ne ebben ghenen wijn.</l>
<l>Hord hier die andworde sijn.</l>
<l>Wijf wat gaet toe di ende mie.</l>
<l>Minen wille  ne quam nie.</l>
<l>Dit es te uerstane in dien.</l>
<l>Wiltu hier miracle sien.</l>
<l>Van di ne bestaets mi cleen no grod.</l>
<l>Mar vp die wile van mire dod.</l>
<l>Dar noch niet of quam die vre.</l>
<l>Salic van dire nature.</l>
<l>Die ic hebbe van di ontfaen.</l>
<l>Pine ghedoghen sonder waen.</l>
<l>Nv waren ghinder .vii. stenine cannen.</l>
<l>Jhesus seide ten dienstmannen.</l>
<l>Vullet die cannen met watre saen.</l>
<l>Ende doe si dat hadden ghedaen.</l>
<l>lees geeste</l>
<l>Minen wille lees Mine wile</l>
<l>Hiet ons here draghen dat.</l>
<l>Ter vorbarsten die ter feesten sat.</l>
<l>Die sere prijsden ghenen wijn.</l>
<l>Jan seghet in de ewangelie sijn.</l>
<l>Dat dat die eerste miracle ware.</l>
<l>Die hi dede openbare.</l>
<l>Vp den .xiii.den dach wasset mede.</l>
<l>Dat hi dese miracle dede.</l>
<l>TE pascen scriuet ian van hem.</l>
<l>Ghinc ihesus te iherusalem.</l>
<l>Ende vant in den tempel daer.</l>
<l>Hoe tfolc vercochte al openbaer.</l>
<l>Copinghe doe ward  hise al vd.</l>
<l>Ende seide al ouerlud.</l>
<l>Mijns vader huvs sal bedehuvs wesen.</l>
<l>Dus eist bescreuen wildit lesen.</l>
<l>Tien tiden so was daer een.</l>
<l>Jn die pord van den fariseen.</l>
<l>Die prince van den iueden was.</l>
<l>Nichodemus hiet hi als ict las.</l>
<l>Die nachts te onsen here quam.</l>
<l>Ende seide meester als ict vernam.</l>
<l>So weten wi wel in alre wijs.</l>
<l>Dattu van gode comen sijs.</l>
<l>Du does tekine die gheen man dede.</l>
<l>God selue neware hem mede.</l>
<l>Jhesus andworde ens gheen man.</l>
<l>Die te hemele comen can.</l>
<l>Hine worde anderwarf gheboren.</l>
<l>Nichodemus wilde horen.</l>
<l>Wat dat word bedieden mochte.</l>
<l>An onsen here hi besochte.</l>
<l>Die hem seide dattet bedarf.</l>
<l>Dat men gheboren worde anderwarf.</l>
<l>Van den watre ende van den heleghen gheeste.</l>
<l>Van hem hi mede verheeste.</l>
<l>Sine mensceit ende sine gollickede.</l>
<l>Ende dartoe sine passie mede.</l>
<l>Sine verrisenesse ende sine vpuard.</l>
<l>Ende na den pascen so ward.</l>
<l>Sente ian baptiste gheuaen.</l>
<l>Als ghi hierna sult verstaen.</l>
<l>Ons seghet lucas nv vordme.</l>
<l>lees warp</l>
<l>Dat bi der zee van galile.</l>
<l>Ons here ghinc mar die zee es.</l>
<l>Een varsch mere nv merket des.</l>
<l>Jn wlasch  heetment eulat  ic wane.</l>
<l>Dar lopt duere die iordane.</l>
<l>Dat mere es land  nv horterna.</l>
<l>.c.ende.xl. stadia.</l>
<l>Ende .xl. wijt dit nes ghene ghile.</l>
<l>Als .viii. stadien maken die mile.</l>
<l>Het heet die t's4yberisce zee mede.</l>
<l>Dar staet vp taberie die stede.</l>
<l>Oec hetet van genesareth tbroec.</l>
<l>Als lucas seghet in sinen boec.</l>
<l>Doe ihesus quam dar ghegaen.</l>
<l>Quam vele volx an hem saen.</l>
<l>Bi den broecke heuet hi versien.</l>
<l>.ij. scepelkine staende mettien.</l>
<l>S's4ymoens was teen als ict las.</l>
<l>Die pieter gheheten was.</l>
<l>Vten sceppe leeddi  die scaren.</l>
<l>Die vp tland dar vor hem waren.</l>
<l>Na tende van sinen sermoene.</l>
<l>Sprac hi aldus tote s's4ymoene.</l>
<l>Vare bet in der diepe bet.</l>
<l>Ende ghereet te visscene dine net.</l>
<l>Doe si dat hadden ghedaen.</l>
<l>Vinghen si so vele vissce saen.</l>
<l>Dattet welna scurde ontve.</l>
<l>S's4ymon ende andries dese tve.</l>
<l>Weueden hare ghesellen ghinder.</l>
<l>Die .ij. zebedeus kinder.</l>
<l>Dat was iacob ende ian.</l>
<l>Si waren int ander scip deran.</l>
<l>Omdat si hem te hulpen quamen.</l>
<l>Die .ij. scepe vulden si tesamen.</l>
<l>Dat si te gronde wilden gaen.</l>
<l>Vp sine knien viel s's4ymoen saen.</l>
<l>Ende hi seide ganc van mi here.</l>
<l>Jc bem een man besondecht sere.</l>
<l>Ons here seide wes onuervard.</l>
<l>Du sult volc vaen nv vordmeerward.</l>
<l>Ende doe si quamen vp tland.</l>
<l>lees walsch</l>
<l>lees en lac</l>
<l>lees lanc</l>
<l>lees leerdi</l>
<l>Volchden si hem altehand.</l>
<l>Ende lieten hare ghetrouwe  daer.</l>
<l>Doch kerden si weder darnaer.</l>
<l>Jhesus quam te nazaret.</l>
<l>Aldus heuet lucas gheset.</l>
<l>Ende was vp eenen saterdach.</l>
<l>Datter vele volx te comene plach.</l>
<l>Ter s's4ynagogen ende hi quam mede.</l>
<l>Om hem te leerne dar ter stede.</l>
<l>Aldaer las hi 's4ysaias.</l>
<l>Dar van hem vorsproken was.</l>
<l>Dat die heleghe gheest vp hem ware.</l>
<l>Hem allen seidi openbare.</l>
<l>Dat van hem vorsproken was.</l>
<l>Alle hadden si wonder das.</l>
<l>Darna quam ihesus scriuet ian.</l>
<l>Ende sirer ionghers menech man.</l>
<l>Jn tland van iuda ende dopte daer.</l>
<l>Jan baptiste weet vorwaer.</l>
<l>Die ne was nochtoe niet gheuaen.</l>
<l>Vele liede dedi gaen.</l>
<l>An onsen here die te hem quamen.</l>
<l>Dat sijt dopsel van hem namen.</l>
<l>Dies spraken hem sine ionghers ane.</l>
<l>Ende seiden mester die ouer iordane.</l>
<l>Metti was ende dar du of.</l>
<l>Sprakes also groten lof.</l>
<l>Die ghene doopt nv alle die liede.</l>
<l>Jan horde dattet bediede.</l>
<l>Nidichede ende sprac dus te hem.</l>
<l>Jc seide v dat ic niet ne bem.</l>
<l>Xpristus mar vor hem ghesent.</l>
<l>Hord hiernaer ende bekent.</l>
<l>Die van der erden es hi wille af callen.</l>
<l>Ende die van den hemele comt hi es bouen allen.</l>
<l>Ende dat hi heuet ghesien ende ghehord.</l>
<l>Dat orcont hi ende bringhet vord.</l>
<l>Ende niemene ontfaet sine orconde.</l>
<l>Wiesose ontfaet van sinen monde.</l>
<l>Sal ghelouen dat hi god es.</l>
<l>Jc moet merken  nv merket des.</l>
<l>Ende hi moet wassen ende dien.</l>
<l>Jhesus bekende van deser enuien.</l>
<l>lees ghetouwe</l>
<l>lees menken</l>
<l>Die dinc ende quam te iherusalem.</l>
<l>Aldar vernam hi ieghen hem.</l>
<l>Der fariseen nidechede.</l>
<l>Ende oec so verhordi mede.</l>
<l>Dat baptista ware gheuaen.</l>
<l>Tland van iuda liet hi saen.</l>
<l>Ende kerde in tland van galilee.</l>
<l>Nv hord hier van ianne mee.</l>
<l>MArcus die ghewaghet des.</l>
<l>Ende matheus dat herodes.</l>
<l>Des ouds des quaeds herodes sone.</l>
<l>Van galilee was prince die gone.</l>
<l>Sinen broeder ph's4ylippe nam.</l>
<l>Sijn wijf dat ianne mesquam.</l>
<l>Ende scaltene om die mesdaet.</l>
<l>Also alst bescreuen staet.</l>
<l>So hiet die vrouwe herodias.</l>
<l>Josephus maect ons cont das.</l>
<l>Dat soe aristobolus dochter was.</l>
<l>Dar men hiertevoren of las.</l>
<l>Dien die oude herodes ontliuen dede.</l>
<l>Sijn vader ende dartoe mede.</l>
<l>Alexander sinen broeder.</l>
<l>Mariannes hiet hare moeder.</l>
<l>Na des soens dod gaf hi die gone.</l>
<l>Ph's4ylippe eenen sinen sone.</l>
<l>Die prince van galilee herodes.</l>
<l>Hadde .ij. wiue nv merket des.</l>
<l>Arethen. dochter die coninc was.</l>
<l>Jn die stede van damas.</l>
<l>Herodes soude te rome riden.</l>
<l>Ende dor des broeders land liden.</l>
<l>Dar sprac hi minne ans broeders wijf.</l>
<l>Dat hise ten kere sonder blijf.</l>
<l>Emmer te wiue soude ontfaen.</l>
<l>Ende dander van hem steken saen.</l>
<l>Sodat sijn wijf al dat vernam.</l>
<l>Ende voer ten vader eer hi quam.</l>
<l>Ten kere nam hi herodias.</l>
<l>Aretha die balch hem das.</l>
<l>Ende om dit scaltene ian.</l>
<l>Want na die wet ne moeste gheen man.</l>
<l>Des broeders wijf nemen te wiue.</l>
<l>Hi ne ware versceden van den liue.</l>
<l>Dus scriuet iosephus diet wiste.</l>
<l>Om dese dinc so was baptiste.</l>
<l>Dat dede der quader vrouwen raet.</l>
<l>Ghecarkert ende sonder mesdaet.</l>
<l>Omdat dit ihesus vernam.</l>
<l>Jn capharnaum dat hi quam.</l>
<l>Jn tland van zabulon ende neptalim.</l>
<l>Als 's4ysaias vorsprac van him.</l>
<l>Echt bi den mere van galilee.</l>
<l>Quam ihesus ende sach broedre tvee.</l>
<l>S's4ymoene ende sinen broedre andries.</l>
<l>Visscen want si plaghen dies.</l>
<l>Volghet mi ic sal v saen.</l>
<l>Lieden leren visscen ende vaen.</l>
<l>Si volchden hem ende leiden neder.</l>
<l>Haer  thare ende kerden nemmer weder.</l>
<l>Bet vord es ons here ghegaen.</l>
<l>Ende sach tvee andre broedre staen.</l>
<l>Jacoppe ende ianne bedegader.</l>
<l>Met zebedeus haren vader.</l>
<l>Te hem seidi volghet mie.</l>
<l>Dar liet sijt al ende sident nie.</l>
<l>Ne daden si hem weder ten kere.</l>
<l>Bet vord so ghinc ons here.</l>
<l>Ende sach matheus die hiet leui.</l>
<l>Alfeus sone doe seide hi.</l>
<l>Aldar ter tolnen sat.</l>
<l>Volch mi ende hi volghede na dat.</l>
<l>Ende liet al sine rikeit staen.</l>
<l>Matheus was een publicaen.</l>
<l>Publicaen hiet si tien stonden.</l>
<l>Die hem ghenerden met sonden.</l>
<l>Nv merct wel wat hier ghesciede.</l>
<l>Dat allene die arme liede.</l>
<l>Ons gheloue niet ne begonden.</l>
<l>Alsi waren in dien stonden.</l>
<l>Die visscers die hiervoren staen.</l>
<l>Mar matheus die publicaen.</l>
<l>Die rike was was oec vercoren.</l>
<l>Omdat wi sullen merken ende horen.</l>
<l>Ward gheloue comen allene.</l>
<l>Van den rike dat men clene.</l>
<l>Vp die arme soude achten.</l>
<l>Ende segghen dat tgheloue bi machten.</l>
<l>lees Al</l>
<l>Vpcomen ware bi der rikede.</l>
<l>Ende waerd van den armen mede.</l>
<l>Allene comen so waren den vader.</l>
<l>Dat die rike van gode waren ommaer.</l>
<l>Jn de ewangelie es niet altoes.</l>
<l>Hoe god dandre apostole coes.</l>
<l>Doch sal mense hierna nomen.</l>
<l>Als die redenen dartoe comen.</l>
<l>Vordmeer so ghinc openbare.</l>
<l>Jhesus predeken harentare.</l>
<l>Ende seide als in matheus staet.</l>
<l>Doet penitentie van uwer mesdaet.</l>
<l>Hemelrike sal v naken.</l>
<l>Al galilee met desen saken.</l>
<l>Predeecti in s's4ynagogen.</l>
<l>Ende wilde open miracle toghen.</l>
<l>Want hi al euel ghenas.</l>
<l>Al tland van surien was.</l>
<l>Vervullet van sirer namen.</l>
<l>Alsodat te hem quamen.</l>
<l>Vele liede van vele landen.</l>
<l>Die hem volchden ende tehanden.</l>
<l>Als hise sach so es hi saen.</l>
<l>Vp eenen berch ghegaen.</l>
<l>Teerstdat hi gheseten was.</l>
<l>Also als ons seghet lucas.</l>
<l>Marcus ende matheus mede.</l>
<l>Riep hi te hem dar ter stede.</l>
<l>.xii. die hi apostole hiet.</l>
<l>Dat lud ghesent ende anders niet.</l>
<l>S's4ymoen die pieter hiet bi namen.</l>
<l>Ende andries sijn broeder tesamen.</l>
<l>Jacop die merre die men seghet.</l>
<l>Dat nv in galissien  leghet.</l>
<l>Sijn broeder ian ewangeliste.</l>
<l>Die gods verholenlichede wiste.</l>
<l>Ph's4ylippe ende bartholomeuse.</l>
<l>Thomase darna ende matheuse.</l>
<l>Leui hiet hi mede die gone.</l>
<l>Jacob die mindre alfeus sone.</l>
<l>Darna iudas thadeus.</l>
<l>Darna s's4ymoen chananeus.</l>
<l>Ende darna iudas scariot.</l>
<l>waren den vader lees ware die vaer</l>
<l>Die sident quaet was ende sot.</l>
<l>Nv merct elc man ende lere.</l>
<l>Hoe na si waren onsen here.</l>
<l>Van desen .xii. die .v.</l>
<l>Anna droech in haren liue.</l>
<l>Van .iij. mannen dochtren .iii.</l>
<l>Bi ioachim ghelouets mie.</l>
<l>Droech soe marien onser vrouwen.</l>
<l>Die gaf soe te wiue dien ghetrouwen.</l>
<l>Joseph die haer neue was.</l>
<l>Joachim die starf na das.</l>
<l>Joseph hi gaf sinen broeder.</l>
<l>Cleophas sijns wijfs moeder.</l>
<l>Annen. ende hi wan an hare.</l>
<l>Ene dochter die soe openbare.</l>
<l>Marie hiet als die erste  dede.</l>
<l>Die marie gaf soe mede.</l>
<l>Eene alfeuse te wiue.</l>
<l>.iiij. sonen droech soe in haren liue.</l>
<l>Jacob den mindren die van kinde.</l>
<l>Die oit gode diende ende minde.</l>
<l>Ende s's4ymoene ende iudas.</l>
<l>Ende ioseph die hiet barrabas.</l>
<l>Dien die apostele met math's4yen.</l>
<l>Coren in haren partien.</l>
<l>Jn dies onsalechs iudas stede.</l>
<l>Echt cleophas starf ende anne dede.</l>
<l>Derdewarf huwelic daerna.</l>
<l>Ende nam eenen man hiet saloma.</l>
<l>Eene dochter hadden si tesamen.</l>
<l>Maria hiet soese bi namen.</l>
<l>Dus hadde anne drie marien.</l>
<l>Zebedeus horic lien.</l>
<l>Die ward ghenre marien man.</l>
<l>Jacop den groten ende ian.</l>
<l>Die .ij. kinder wan hi an hare.</l>
<l>Die  scriuet ieronimus openbare.</l>
<l>Die eerste marien  droech eenen.</l>
<l>Jhesus kerste eist dat wi menen.</l>
<l>Dar wi kerstine heten naer.</l>
<l>Dander marie dat es waer.</l>
<l>Droeghere bi alfeuse viere.</l>
<l>lees Dit</l>
<l>lees marie</l>
<l>Als ic hiervoren visiere.</l>
<l>Die derde marie droeghere tve.</l>
<l>Aldus las ict no min no me.</l>
<l>God heuet aldus eist bescreuen.</l>
<l>Vp sine ionghers doghen verheuen.</l>
<l>Dus scriuet mateus terre steden.</l>
<l>Ende leerdem .viii. salicheden.</l>
<l>Salich sijn die armoede.</l>
<l>Na den gheest doghen in gode.</l>
<l>Hemelrike es hare miede.</l>
<l>.ij. Salech sijn die soete  liede.</l>
<l>Want si sullen besitten tland.</l>
<l>Dar nemmeer inne comt viant.</l>
<l>.iij. Salech sijn die ghene die wenen.</l>
<l>Ja om haer sonden wilmen menen.</l>
<l>Of van andre liede mesdaet.</l>
<l>Want haer trost te comene staet.</l>
<l>.iiij. Salech sijn si die ongherech echt.</l>
<l>Ende durstech sijn omme recht.</l>
<l>Want si werden versaet derinne.</l>
<l>.v. Salech sijn ontfarmighe sinne.</l>
<l>Want hem naect ontfarmechede.</l>
<l>.vi. Suuer herte es oec salechede.</l>
<l>So sal gode noch anescouwen.</l>
<l>Die boete es van allen rouwen.</l>
<l>.vii. Salech sijn si die maken vrede.</l>
<l>Gods kinder sullen si sijn mede.</l>
<l>.viii. Salech sijn die ghene mede.</l>
<l>Die om de gherechtichede.</l>
<l>Cracht ghedoghen openbare.</l>
<l>Hemelrike sal sijn hare.</l>
<l>Weltijtso v die lieten  haten.</l>
<l>Ende iaghen achterstraten.</l>
<l>Ende v lachtren als dat quaet.</l>
<l>Salech si di dat verstaet.</l>
<l>Weest blide want in hemelrike.</l>
<l>Es uwe loen grod ende rike.</l>
<l>Paternoster maecti mede.</l>
<l>Sinen ionghers dar ter stede.</l>
<l>Dat ghedeelt in .viii. partien.</l>
<l>Jn teerste segghen wi ende lien.</l>
<l>Dat god ons vader es.</l>
<l>So sullen wi ons pinen des.</l>
<l>lees sochte</l>
<l>lees lieden</l>
<l>Te leuene alst goede kint doet.</l>
<l>Dijns vaders ghebot al dinct goet.</l>
<l>.vij. beiden volghen deran.</l>
<l>Die ic ontbinde so ic best can.</l>
<l>Dine name moete ghehelghet sijn.</l>
<l>Dat meent dus here den name dijn.</l>
<l>Mach helech in ons ende veste.</l>
<l>Dat wi dine kinder bliuen int leste.</l>
<l>Dijn rike moete toecomen.</l>
<l>Dats dus ontbonden van hem somen.</l>
<l>So moete ons toecomen dijn rike.</l>
<l>Dat wi die scouwen ewelike.</l>
<l>Also moeten vp erderike.</l>
<l>Dijn wille ghescien als in dijn rike.</l>
<l>Dat meent ghelijcdat niemen doet.</l>
<l>Jn hemelrike danne goet.</l>
<l>Doe dat vp der erden dartoe.</l>
<l>Niemen dan dinen onwille ne  doe.</l>
<l>Ghef ons dat daghelixe brod.</l>
<l>Merct hieran dat god ghebod.</l>
<l>Om anders goet te biddene me.</l>
<l>Danne brod ende cleder dese tve.</l>
<l>UErgef ons also als  mesdaet.</l>
<l>Als wi hem die ons doen quaet.</l>
<l>Hier verbiet hi allen tijt.</l>
<l>Wrake werringhe ende strijt.</l>
<l>IN coringhen ne leed ons niet.</l>
<l>Nv verstaet wel wat bediet.</l>
<l>Help ons in coringhen vulstaen.</l>
<l>Vor hem die ons willen vaen.</l>
<l>Mar quijt ons van den quade.</l>
<l>Dats van der helle van duuels rade.</l>
<l>Dar gheen verlossen in wesen sal.</l>
<l>Amen dit beslutet al.</l>
<l>Als ihesus hadde dese word.</l>
<l>Vulseit. riep hi die .xij. vord.</l>
<l>Ende gaf hem moghentede.</l>
<l>Quade geeste te verdriuene mede.</l>
<l>Ende te ghenesene alle siechede.</l>
<l>Oec sendise daer ter stede.</l>
<l>Te predickene dat rike ons heren.</l>
<l>Dus hiet hi hem in sire leren.</l>
<l>Ne draghet in den wech gheen goet.</l>
<l>lees onse of alle</l>
<l>Ne groet niemen dien ghi ghemoet.</l>
<l>Dor roem meendi ende dor eere.</l>
<l>Dies men noch pleghet te sere.</l>
<l>Den heidinen ende den samaritaen.</l>
<l>Ne suldi noch niet predicken gaen.</l>
<l>Mar predect dien van 's4ysrahel.</l>
<l>Si ebbens te doene wel.</l>
<l>Ghi ebbet ontfaen sonder miede.</l>
<l>Delet om niet onder die liede.</l>
<l>Ne draghet altoes met v gheen ghelt.</l>
<l>Noch gheen brod in v ghewelt.</l>
<l>No .ij. rocke ne draghet niet.</l>
<l>Merket dat god hier verbiet.</l>
<l>Van cleden ouerdadechede.</l>
<l>Stoc no scoe ne draghet mede.</l>
<l>Marcus horic des ghewaghen.</l>
<l>Dat si solen moesten draghen.</l>
<l>Als die freren doen alnv.</l>
<l>Ons here seide nv sendic v.</l>
<l>Alse scape die onder die wulue gaen.</l>
<l>Die ghene die v ontfaen.</l>
<l>Die ontfanghen mi dermede.</l>
<l>Na dese ewangelie dede.</l>
<l>Fransois sine reghele maken.</l>
<l>So hi naest mochte in allen saken.</l>
<l>Matheus. marcus. ende lucas.</l>
<l>Die ghewaghen ons vord das.</l>
<l>Als hi beneden den berghe quam.</l>
<l>Dattene een lasers vernam.</l>
<l>Diene anebede ende sprac ter stont.</l>
<l>Here wiltu du maex mi ghesont.</l>
<l>Ons here andworde te desen.</l>
<l>Ja ic wille wes ghenesen.</l>
<l>Ende doe ghenas hi altemale.</l>
<l>Jhesus seide dese tale.</l>
<l>Ne seges niemen mar du sult gaen.</l>
<l>Ten papen ende die hem toghen saen.</l>
<l>Mar hi die ghenesen was.</l>
<l>Maecte al dien lieden cont das.</l>
<l>Lucas. ende matheus mede.</l>
<l>Scriuen dat hi in eene stede.</l>
<l>Quam die cafarnaum hiet.</l>
<l>Dar bat hem dat iuedsce diet.</l>
<l>Ouer eenen centurio.</l>
<l>Dat was een heidin ridder do.</l>
<l>Die was van .c. riddren here.</l>
<l>Want sijn kint lach veriucht sere.</l>
<l>Baden si dat hijt ghenesen soude.</l>
<l>Hi seide dat hire comen woude.</l>
<l>Ende ghenesent altemale.</l>
<l>Die riddre sprac dese tale.</l>
<l>Jc ne bems niet werdech ihesus.</l>
<l>Dattu comes in mijn huvs.</l>
<l>Mar sect met dinen worden allene.</l>
<l>Mijn kint dat gheneset alrene.</l>
<l>Want ic selue bem een man.</l>
<l>Hetic minen knechten dan.</l>
<l>Eene dinc si doen mijn ghebieden.</l>
<l>Doe sprac ihesus totemlieden.</l>
<l>Die hem volchden tehand.</l>
<l>Weet vorwaer dat ic ne vant.</l>
<l>Jn 's4ysrahel gheloue dus vast.</l>
<l>Als an desen heidinen gast.</l>
<l>Enter seluer stont ghenas.</l>
<l>Des heren kint dat iuchtic was.</l>
<l>Doe ghinc hi in der s's4ynagogen.</l>
<l>Des saterdaghes den iueden toghen.</l>
<l>Word. daer hemelrike lach an.</l>
<l>Aldaer ghenas hi eenen man.</l>
<l>Beseten metten quaden gheeste.</l>
<l>Doe hi tfat rumde sonder feeste.</l>
<l>Riep hi wat ebben wi ghemene.</l>
<l>Metti ihesus van nazarene.</l>
<l>Eer tijt es so bestu comen.</l>
<l>Ons tormenten ende verdomen.</l>
<l>Jc weet dattu godshelech sijs.</l>
<l>Die duuel riep in deser wijs.</l>
<l>Lucas. matheus. ende marcus.</l>
<l>Segghen dat darna quam ihesus.</l>
<l>Jn pieters huvs te cafarnaum.</l>
<l>Dat huvs wanen meesters som.</l>
<l>Haddi daer van sinen wiue.</l>
<l>Want also als ict v bescriue.</l>
<l>Ende als wijt bescreuen horen.</l>
<l>Was hi van betsaida gheboren.</l>
<l>Dar ghenas ons here mede.</l>
<l>Bi sire disciple bede.</l>
<l>Pieters suegher van den rede.</l>
<l>Ende darna rumdi die stede.</l>
<l>Lucas seghet vord van him.</l>
<l>Dat hi vord ghinc in na's4ym.</l>
<l>Dats eene pord als ict vernam.</l>
<l>Ende als hi vor die porte quam.</l>
<l>Brochtmen vp eene bare ghedreghen.</l>
<l>Eenen doden hem teieghen.</l>
<l>Eere weduwen enichen sone.</l>
<l>Mettien hiet hi staen die gone.</l>
<l>Dine droeghen ende hi ghinc ter bare.</l>
<l>Ende hietene vpstaen openbare.</l>
<l>Doe stont hi vp ende altehand.</l>
<l>Gaf hine der moeder bi der hand.</l>
<l>Nauonts brochtmen hem ghedraghen.</l>
<l>Die ziec waren ende laghen.</l>
<l>Ende die inhadden den viant.</l>
<l>Alle ghenas hise tehant.</l>
<l>Mettien wildi die zee liden.</l>
<l>Een scriba seide in dien tiden.</l>
<l>Dats een die van der wet was vroet.</l>
<l>Jc sal di volghen meester goet.</l>
<l>Waerso du gaes dus scriuet lucas.</l>
<l>Ende matheus dattet was.</l>
<l>Dese seide dat hi volghen soude.</l>
<l>Omdat hi van hem leren woude.</l>
<l>Tekene doen om sijn ghewin.</l>
<l>Des ne hordene god no meer no min.</l>
<l>Doe seide god eenen andren daerbi.</l>
<l>Com mede ende volc mi.</l>
<l>Hi andworde so laet mi here.</l>
<l>Minen vader deluen here.</l>
<l>Jhesus andworde den seluen.</l>
<l>Laet die dode den doden deluen.</l>
<l>Ganc du ende bodscepe gods rike.</l>
<l>Hine hadde sekerlike.</l>
<l>Des deluens hem niet doen onbaren.</l>
<l>Mardatter deluers ghenoech waren.</l>
<l>Een ander seide altehand daer.</l>
<l>Here ic sal di volghen naer.</l>
<l>Mar laet mi mijns goets vten mi.</l>
<l>Dat ic thuvs liet biddic di.</l>
<l>MArcus. lucas. ende matheus.</l>
<l>Segghen dat darna ihesus.</l>
<l>Ghinc ligghen in een scepelkin.</l>
<l>Hi ende de ionghers sijn.</l>
<l>Jnt scip sliep hi ebbict verheest.</l>
<l>Mettien rees daer een tempest.</l>
<l>Sodat die ionghers hadden vaer.</l>
<l>Ende wecten onsen here daer.</l>
<l>Doe ghebod hi wint ende zee.</l>
<l>Te suighene ende het ne woer  nemmee.</l>
<l>Ende doe hi ouerquam tehant.</l>
<l>Jn der sarrasinen land.</l>
<l>Dat ieghen tland es van galilee.</l>
<l>Quamen ieghen hem si tve.</l>
<l>Die metten dieuel waren beseten.</l>
<l>Sere wreet dus wilment weten.</l>
<l>Deen anebede ende sprac mettien.</l>
<l>Wat sal ons ende di ghescien.</l>
<l>Des leuens gods sone ihesu.</l>
<l>Du best vordtijt comen nv.</l>
<l>Ons pinen ende doen verdriet.</l>
<l>Die viant ne wiste dat vordwaer niet.</l>
<l>Dat ihesus die godssone was.</l>
<l>Mar dat si waenden das.</l>
<l>Om die miraclen die hi dede.</l>
<l>Ende om die gods orconden mede.</l>
<l>Jhesus seide ouerlud.</l>
<l>Onsuuer gheest nv ganc vd.</l>
<l>God vraghede tword van sirer namen.</l>
<l>Omdatter vele waren tesamen.</l>
<l>Seidi dat hi legio hiet.</l>
<l>Dat word segghic v dat bediet.</l>
<l>Eene scare van .vi.dusent man.</l>
<l>.vi.c.ende.lxvi. deran.</l>
<l>Doe baden si dat si moesten varen.</l>
<l>Jn eenen trop suijn die darbi waren.</l>
<l>Ende dar in die weide ghinghen.</l>
<l>Sodats gods wilde ghehinghen.</l>
<l>Die suinen worp si in die zee.</l>
<l>Sodatter ne ontghinghen min no mee.</l>
<l>Doe baden hem die landliede.</l>
<l>Dat hi vte haren lande sciede.</l>
<l>Ende doe ghinc hi int scip na desen.</l>
<l>Doe bat hem die man die was ghenesen.</l>
<l>Dat hi moeste met hem varen.</l>
<l>Mar ihesus ontseit hem tewaren.</l>
<l>Jn cafarnaum hi kerde.</l>
<l>lees woei</l>
<l>Ende doe hi dar die liede lerde.</l>
<l>Quamen daer liede diene sochten.</l>
<l>Ende eenen iuchteghen met hem brochten.</l>
<l>Mar sine mochten niewer liden.</l>
<l>Van den volke in ghenre siden.</l>
<l>Bouen clommen si vp thuvs.</l>
<l>Ende lietene vor die voete ihesus.</l>
<l>Bi den latten nederward.</l>
<l>Doe ihesus gheware ward.</l>
<l>Hars ghelouen sprac hi tien stonden.</l>
<l>Sone gheloue dine sonden.</l>
<l>Die sijn dan vergheuen di.</l>
<l>Hier moghen wi merken bi.</l>
<l>Dat van den sonden theuel coemt.</l>
<l>Dies es die fisicien verdoemt.</l>
<l>Als hi sieke besorghen sal.</l>
<l>Hine vername  hem vor al.</l>
<l>Berouwenesse. bijchte spreken.</l>
<l>Of hi des heuels wille ontbreken.</l>
<l>Mar die scriben entie fariseen.</l>
<l>Die droeghen des ouereen.</l>
<l>Dat ihesus onredene sprake.</l>
<l>Ons here seide teser sake.</l>
<l>Den iuchteghen dat hi vp soude staen.</l>
<l>Ende sijn bedde wech draghen saen.</l>
<l>Omdat men merken soude an tgone.</l>
<l>Dats macht hadde die godssone.</l>
<l>Te verlatene die quaethede.</l>
<l>Die men in deser werelt dede.</l>
<l>Van danen so ghinc hi derna.</l>
<l>Jn tland van iudea.</l>
<l>Ende als hi in galilee kerde.</l>
<l>Also als ons sente ian lerde.</l>
<l>Soudi dor samarien liden.</l>
<l>Een land dat in ouden tiden.</l>
<l>Van samaria die stad.</l>
<l>Die name dartoe hadde ghead.</l>
<l>Dar ic vele of sprac hiertevoren.</l>
<l>Mar sident ward die stad verloren.</l>
<l>Ende bracse ian ircaen.</l>
<l>Alsmen hiervoren heft verstaen.</l>
<l>Mar herodes maketse weder.</l>
<l>Dar soe gheuelt lach terneder.</l>
<l>lees vermane</l>
<l>Ende hietse sebasten bi namen.</l>
<l>Doch dattlandscep altesamen.</l>
<l>Hilt doude name noch an hem.</l>
<l>Ons here quam tote sichem.</l>
<l>Dar genesis vele of bediet.</l>
<l>Dat tien tiden sichar hiet.</l>
<l>Ende staet .iiij. milen van sebaste.</l>
<l>Buten der stede recht al vaste.</l>
<l>Lach dat land dat iacop gaf.</l>
<l>Sinen sone ioseph dar men af.</l>
<l>Jn genesis vint dats waer.</l>
<l>Ons here quam aldaer.</l>
<l>Als een die moede es ende hi sit.</l>
<l>Vp eene fonteine heet iacops pit.</l>
<l>Die apostelen waren in die stede.</l>
<l>Om spise te copene mede.</l>
<l>Een wijf quam gaende dar hi sat.</l>
<l>Om water ende ons here bat.</l>
<l>Dat soe hem drinken gaue.</l>
<l>Twijf andworde dus deraue.</l>
<l>Want soene iuede sach bedi.</l>
<l>Hoe moghestu drinken van mi.</l>
<l>Want ic bem eene samaritane.</l>
<l>Hiervoren dedit  te uerstane.</l>
<l>Dat salmanasar die coninc.</l>
<l>Tfolc van 's4ysrahel al vinc.</l>
<l>Metten coninc ozee.</l>
<l>Darna hadden si coninghe nemmee.</l>
<l>Jn tland voerdise van caspia.</l>
<l>Dar se alexander sloech derna.</l>
<l>Sijn volc sendi in 's4ysrahel.</l>
<l>Dat land te winne doe worden hem fel.</l>
<l>Lewen die god sende in tland.</l>
<l>Hier ontfinghen si tehand.</l>
<l>Die iuedsce wet ende dat besniden.</l>
<l>Hiertoe had si tallen tiden.</l>
<l>Afgode dar si ghelofden ane.</l>
<l>Diet hieten samaritane.</l>
<l>Van samaria die stede.</l>
<l>Haer vate no haer spise mede.</l>
<l>Ne wilden de iueden niet onbaren.</l>
<l>Van desen waest dat twijf tewaren.</l>
<l>Dar ons here drinken bat.</l>
<l>lees dedic</l>
<l>lees orbaren</l>
<l>Ende hi seide dar ter stad.</l>
<l>Dat soe hadde gat .v. man.</l>
<l>Ende dar soe hare nu hilde ane.</l>
<l>Dat soe sine amie ware.</l>
<l>Doe seide twijf al openbare.</l>
<l>Jc sie dattu prophete sijs.</l>
<l>Ons vorders waren wijs.</l>
<l>Baden gode ende dienden him.</l>
<l>Hier vp den berch te garissim.</l>
<l>Ende ghi seghet dat men hem.</l>
<l>Sal offren in iherusalem.</l>
<l>Ons here andworde hare.</l>
<l>Wijf ghelof mi openbare.</l>
<l>Dat die tijt es comen mede.</l>
<l>Dat te iherusalem in die stede.</l>
<l>Noch hier ne suldi bidden niet.</l>
<l>An desen worden hi bediet.</l>
<l>Dat men gode al ouer al.</l>
<l>Met gheloue anebeden sal.</l>
<l>Niet te iherusalem allene.</l>
<l>Alsmen doe dede so clene.</l>
<l>Tgheloue was in erderike.</l>
<l>Twijf andworde cortelike.</l>
<l>Jc weet wel dat kerst comen sal.</l>
<l>Ende als hi comt hi saelt ons al.</l>
<l>Segghen ende doen verstaen.</l>
<l>Ons here andworde saen.</l>
<l>Jc bemt doe lietso haren stoop.</l>
<l>Ter stad ward dede soe haren loop.</l>
<l>Ende seide den porters dan.</l>
<l>Comt ende siet hier eenen man.</l>
<l>Die mi al heuet bediet.</l>
<l>Sowatdat mi es ghesciet.</l>
<l>Mach dat xpristus doch hiet wesen.</l>
<l>Tfolc quam vter stad na desen.</l>
<l>Ende doe hise sach comen dare.</l>
<l>Seidi dat coren ware.</l>
<l>Ghereet ten oeste dat bediede.</l>
<l>Ghereet te ghelouene liede.</l>
<l>Sodat si hem baden dat.</l>
<l>Dat hi met hem ghinghe in die stad.</l>
<l>Ende was met hem .ij. daghe mede.</l>
<l>Dar hire vele ghelouen dede.</l>
<l>Uan sichat  quam hi derna.</l>
<l>Jn galilee tote chana.</l>
<l>Dar een conincsijn  was.</l>
<l>Dat bediede als ict las.</l>
<l>Een die moghenste van den lande.</l>
<l>Na dien coninc als ict kende.</l>
<l>Jn cafarnaum lach siec sijn sone.</l>
<l>Onsen here bat die gone.</l>
<l>Dat hire quame ende hine ghenase.</l>
<l>God scaltene ghelijc dien duase.</l>
<l>Want hi pensde in sijn ghedochte.</l>
<l>Dat hine ghenesen niet ne mochte.</l>
<l>Hi ne waerre selue ghegaen.</l>
<l>Doch hefti also vulstaen.</l>
<l>Dat god te hem ghesproken heuet.</l>
<l>Ganc tote huvs dijn sone leuet.</l>
<l>Metten worde hine ghenas.</l>
<l>Dar hi selue niet ne was.</l>
<l>Die man ende sine meisniede.</l>
<l>Ghelofden doet aldus ghesciede.</l>
<l>Hiertoe bescriuet ons dus ian.</l>
<l>Nv segghen dandre drie vor dan.</l>
<l>Leui die oec hiet matheus.</l>
<l>Maecte onsen here in sijn hvus.</l>
<l>Eene werscep horic tellen.</l>
<l>Dar aten mede leuis ghesellen.</l>
<l>Publicane dat bediet.</l>
<l>Volc dat vele der werelt pliet.</l>
<l>Die fariseen die hem mede.</l>
<l>Verhieuen in die helechede.</l>
<l>Als die vroet waende sijn sere.</l>
<l>Begreperbi onsen here.</l>
<l>Dat hi at metten sonderen.</l>
<l>Mar hi andworde tewaren.</l>
<l>Jc ne bem bi di niet comen al.Dat</l>
<l>ic di rechte roepen sal.</l>
<l>Mar sondaers die ebben mesdaen.</l>
<l>Dat si penitentie ontfaen.</l>
<l>Oec begrepsi alsi saghen.</l>
<l>Dat sine ionghers niet ne plaghen.</l>
<l>Te vastene mar ons here.</l>
<l>Die onsculdechse alle sere.</l>
<l>lees sichar</l>
<l>lees aaneen conincsijn</l>
<l>vor dan lees vordan</l>
<l>Jndiendat tfolc was ongheleerd.</l>
<l>Ende niewinghe an hem ghekeerd.</l>
<l>Ende hi vlescelike met hem ware.</l>
<l>Mar alst ghesciede darnare.</l>
<l>Dat hi hem warde ghenomen.</l>
<l>So souds hem vele te vastene comen.</l>
<l>Die fariseen wilden mettien.</l>
<l>Eens hemels tekin van hem sien.</l>
<l>Mar hi ontseit hem ende seide me.</l>
<l>Dat heidine volc van niniue.</l>
<l>Beter ware danne si.</l>
<l>Ende seide redene waerbi.</l>
<l>Want si penitentie daden.</l>
<l>Doe ionas dreghede van scaden.</l>
<l>Ende hi meerre dan ionas ware.</l>
<l>Oec seidise argher openbare.</l>
<l>Dan die heidine coninghe.</l>
<l>Die dor cracht van salomons sinne.</l>
<l>Van verren quam soeken die mare.</l>
<l>Ende hi wiser dan salomon ware.</l>
<l>DJe prince ter s's4ynagoghen quam.</l>
<l>Tote onsen here als ict vernam.</l>
<l>Ende anebedene ende seide mede.</l>
<l>Mijn wijf  es dod nv ter stede.</l>
<l>Com ende lech dine hand vp hare.</l>
<l>So sal leuen openbare.</l>
<l>Mar doe hi darward soude gaen.</l>
<l>Quam een wijf an hem saen.</l>
<l>Die ghebloet hadde .xii. iaer.</l>
<l>Ende taste allene die vasen daer.</l>
<l>Van sinen mantele als ict las.</l>
<l>Mettien gheloue soe ghenas.</l>
<l>Van sente ambrosise machmen lesen.</l>
<l>Dat dit martha soude wesen.</l>
<l>Marien suster magdalene.</l>
<l>Jhesus ende sine ionghers ghemene.</l>
<l>Quamen daer woende iairus.</l>
<l>Dat die prince hi ghinc in thuvs.</l>
<l>Pietre leeddi mede danne.</l>
<l>Jacop den meerren ende oec ianne.</l>
<l>Ende der ioncvrouwen moeder ende vader.</l>
<l>Die andre dreef hi vp  allegader.</l>
<l>lees coninghinne</l>
<l>lees dochter</l>
<l>lees vd</l>
<l>Want sine bespotten dat hi riep.</l>
<l>Dat die dochter laghe ende sliep.</l>
<l>Omdat hise versceden vant.</l>
<l>Die ioncvrouwe nam hi bi der hand.</l>
<l>Hi hiet dat soe soude vpstaen.</l>
<l>Ende hiet haer tetene gheuen saen.</l>
<l>Dats verrisenesse warachtech.</l>
<l>Men vint touerie so machtech.</l>
<l>Dar men die dode bi doet verrisen.</l>
<l>Mar sine heten in ghenre wisen.</l>
<l>Van danen so scriuet matheus.</l>
<l>So ghinc ons here ihesus.</l>
<l>Tue blende volchden hem om tgone.</l>
<l>Ende riepen ihesu dauids sone.</l>
<l>Ontfarme onser doe hi thuvs quam.</l>
<l>Te nazaret als ict vernam.</l>
<l>Tasti haer oghen ende si ondaden.</l>
<l>Met hetene heftise gheladen.</l>
<l>Dattet niemene worde becant.</l>
<l>Nochtan seid sijt aldore in tland.</l>
<l>Doe si ghesceden waren dane.</l>
<l>Als ons mede doen te uerstane.</l>
<l>Bede marcus ende lucas.</l>
<l>Ende  die beseten was.</l>
<l>Metten viant men brochte.</l>
<l>Die oec spreken niet ne mochte.</l>
<l>Ons here dreef vte den viant.</l>
<l>Ende die stomme sprac tehand.</l>
<l>Doe prijsdene daer menecheen.</l>
<l>Mar die quade fariseen.</l>
<l>Seiden ouereen tesamen.</l>
<l>Dat hi  belsebuvx namen.</l>
<l>Die prince van duvlen waren.</l>
<l>Die duuele vtedreuen  van vare.</l>
<l>Jhesus andworde daer ter stede.</l>
<l>Of ic bi belsebuvx moghentede.</l>
<l>Dien viant verdriuen can.</l>
<l>Bi wies cracht doent uwe kinder dan.</l>
<l>Want die iueden dat al wisten.</l>
<l>Dat onder hem waren exorsisten.</l>
<l>Dat luvd besuerrers in onse tale.</l>
<l>lees Enen</l>
<l>hier ontbreekt in</l>
<l>lees ware</l>
<l>Die de duuele consten wale.</l>
<l>Vten mensce varen doen.</l>
<l>Ende die worde vant salomon.</l>
<l>Ende dat seiden si openbare.</l>
<l>Dat van gods aluen ware.</l>
<l>Mar die miracle ons heren.</l>
<l>Wilden si ten quaetsten keren.</l>
<l>HJernaer seghet lucas dat.</l>
<l>Dat ihesus quam in eene stad.</l>
<l>Dat  hem een fariseus bat.</l>
<l>Alsodat hi mettem at.</l>
<l>Al dat  quam met groten wene.</l>
<l>Die besondechde magdalene.</l>
<l>Ende dwoech met tranen sine voete.</l>
<l>Met haren hare wreef soese soete.</l>
<l>Ghene fariseus hiet s's4ymoen.</l>
<l>Ende pensde in sijn doen.</l>
<l>Waerd dat dese een prophete ware.</l>
<l>Hi soude weten openbare.</l>
<l>Datten een sondech wijf antast.</l>
<l>Aldus begreep hi sinen gast.</l>
<l>Mar ons here die ontfanc.</l>
<l>Hem met redenen tehand.</l>
<l>Ende seide haer ware vele verlaten.</l>
<l>Want soe mindene vtermaten.</l>
<l>Aldaer ende ter seluer stonden.</l>
<l>Vergaf haer god hare sonden.</l>
<l>Ende soe volchdem na.</l>
<l>Ons here ghinc in iudea.</l>
<l>Jn eenen casteel quam hi ghegaen.</l>
<l>Dar heftene in haer huvs ontfaen.</l>
<l>Martha die suster marien.</l>
<l>Ende diendem ende sire partien.</l>
<l>Maria sat bi sinen voeten.</l>
<l>Ende horde spreken ihesus den soeten.</l>
<l>Martha beclaghede die magdalene.</l>
<l>Dat soese dienen liet allene.</l>
<l>Dar prijsde god marien sere.</l>
<l>So wijslike ende in sulken kere.</l>
<l>Dat hi altoes in ghenre wijs.</l>
<l>Marthen oec ne sprac mesprijs.</l>
<l>Matheus seghet ende lucas.</l>
<l>lees Dar</l>
<l>lees dar</l>
<l>lees ontfant</l>
<l>Dat dar ian ghebonden was.</l>
<l>Ende van herodes gheuaen.</l>
<l>Dat hi sende tve ionghers saen.</l>
<l>Als hi van xpristus ghewerke horde.</l>
<l>Die niemare ende die ware worde.</l>
<l>Die ionghers dus te onsen here seiden.</l>
<l>Du best die ghene dar wi na beiden.</l>
<l>Die comen sal ende niemen el.</l>
<l>Bedi was het weet dat wel.</l>
<l>Dat ian dede vraghen das.</l>
<l>Niet dat hi in twifle was.</l>
<l>Hine wiste wel dat was gods sone.</l>
<l>Mar dat die ionghers selue tgone.</l>
<l>Horen souden van onsen here.</l>
<l>Dies in twifle waren sere.</l>
<l>Ons here brochtse vten wane.</l>
<l>Ende dedem te uerstane.</l>
<l>Bi miraclen dat hi ware.</l>
<l>Die godssone al openbare.</l>
<l>Die ionghers daden hem ten kere.</l>
<l>Aldaer prijsde ons here.</l>
<l>Vor vele wiue vor vele manne.</l>
<l>Dien goeden baptisten ianne.</l>
<l>Ende seiden dat nie wijf ne wan.</l>
<l>Van duegheden ghenen meerren man.</l>
<l>Dar scalt ons here ende seidem wee.</l>
<l>Dien steden van galilee.</l>
<l>Dar hi so vele tekine in dede.</l>
<l>Hi prijsde voren surs die stede.</l>
<l>Ende saiette want sonder waen.</l>
<l>Hadsi  ghewesen daer ghedaen.</l>
<l>Die heidin sijn ende onghelerd.</l>
<l>Dar ware mee volx in bekert.</l>
<l>Doe quamen van den apostelen saen.</l>
<l>Some ende daden hem verstaen.</l>
<l>Hoe si ghepredect hadden in tland.</l>
<l>Hi leeddedse danen altehand.</l>
<l>Te rustene in eene woeste stede.</l>
<l>So vele volx was bi hem mede.</l>
<l>Dat hijs ne hadde ghene stonde.</l>
<l>Dat hi daer gheten conde.</l>
<l>Ons here seghet lucas naer.</l>
<l>Nam .lxxii. ionghers daer.</l>
<l>lees ghegaen</l>
<l>Ende sendedse vor hem tween tesamen.</l>
<l>Sodat si blide wederquamen.</l>
<l>Ende seiden here die viande.</l>
<l>Sijn oec onder onse hande.</l>
<l>Jhesus sprac hi was vro sere.</l>
<l>Jc belie di vader here.</l>
<l>Van hemel ende van erderike.</l>
<l>Want du heues desghelike.</l>
<l>Den vroeden bedect menecheenen.</l>
<l>Ende heues gheopenbard den clenen.</l>
<l>Ende in die werelt altegader.</l>
<l>Kent niemen dan die sone den vader.</l>
<l>Noch den sone no grod no clene.</l>
<l>Kent niemen dan die vader allene.</l>
<l>Matheus scriuet vord ende marchus.</l>
<l>Ende lucas dat ihesus.</l>
<l>Met sinen ionghers vdvercoren.</l>
<l>Een tsaterdaghes ghinc dor tcoren.</l>
<l>Hem hongherde ende si vreuen die haer.</l>
<l>Ende si aten dat coren aldaer.</l>
<l>Die fariseen begrepense sciere.</l>
<l>Ende seiden si braken die viere.</l>
<l>Jhesus ontsculdechdede dar ter stede.</l>
<l>Eenssijns want hem die nod dede.</l>
<l>Als dauid ende de sine deden.</l>
<l>Doe hi vlo sauls onureden.</l>
<l>At hi in node der papen brod.</l>
<l>Dats ieghen wet het dede nod.</l>
<l>Papen sacreren ende besniden.</l>
<l>Tsaterdaghes ende latene liden.</l>
<l>Josue ne mesdede oec niet.</l>
<l>Doe hi ende dat 's4ysrahelsce diet.</l>
<l>Seuen daghe wi lesent also.</l>
<l>Ommeghinghen ierico.</l>
<l>Jn diere maniere ende aldus.</l>
<l>Onsculdechde de sine ihesus.</l>
<l>Vp eenen andren saterdach.</l>
<l>Ghesciede die darna ghelach.</l>
<l>Quam ihesus in die s's4ynagoge.</l>
<l>Een man hadde dar eene hand droghe.</l>
<l>Die was verdoruen ende manc.</l>
<l>Die fariseen die an den banc.</l>
<l>Saten. wachtene van desen.</l>
<l>Of hi des daghes soude ghenesen.</l>
<l>Enichen van sire mesquamen.</l>
<l>Doe vraechdi hem allen tesamen.</l>
<l>eist gheorlouet dat men mach.</l>
<l>Man gansen vp den saterdach.</l>
<l>Dar ne sprac hem niemen an.</l>
<l>Darna gansti den man.</l>
<l>Oec so proefdi vor hem allen.</l>
<l>Warem eneghe beste  gheuallen.</l>
<l>Eens saterdaghes si haletse vd.</l>
<l>Dus sconfierdise ouerlud.</l>
<l>Doe spraken die ouereen met rade.</l>
<l>Wat men met ihesus best dade.</l>
<l>Ons here wijst ende hi ghinc dane.</l>
<l>Ende menech man ghinc hem ane.</l>
<l>Wiesoes oec begerrende was.</l>
<l>Quam te hem ende hi ghenas.</l>
<l>Jn dien tiden Dat dit was.</l>
<l>So bescriuet ons lucas.</l>
<l>Dat hi vp eenen berch clam.</l>
<l>Doen sijn ghebede als ict vernam.</l>
<l>Ende vernachte in sijn ghebede.</l>
<l>Als die dach verclaerde mede.</l>
<l>Riep hi sine ionghers daer.</l>
<l>Ende ghinc sitten der zee bet naer.</l>
<l>Tfolc quam om hem saen.</l>
<l>Ende hi es in een scip ghegaen.</l>
<l>Ende castide vten scepelkine.</l>
<l>Als matheus doet anscine.</l>
<l>Tfolc stont vp den oeuer vele.</l>
<l>Ons here die seidem bispele.</l>
<l>Van eenen man die saide coren.</l>
<l>Dat driesins ward verloren.</l>
<l>Som eist bi der straten gheuallen.</l>
<l>Dat ward verterd met allen.</l>
<l>Ende die voghele die aten.</l>
<l>Dat. aldaert lach bi der straten.</l>
<l>Som so vielt  oec vp die stene.</l>
<l>Ende dat verdroechde alrene.</l>
<l>Som so vielt onder den doren.</l>
<l>Dat bleef verduent ende verloren.</l>
<l>Som so vielt in goeden lande.</l>
<l>Dat brochte vrucht menegherande.</l>
<l>Die godssone es diere saiet.</l>
<l>Tsaiet dats word dat wide waiet.</l>
<l>hier ontbreekt int water</l>
<l>Dat dar bi der straten viel.</l>
<l>Dat sijn si die tword horen wel.</l>
<l>Dan comt die duuel diet ontiaghet.</l>
<l>Hem ende vter herten draghet.</l>
<l>Tsait dat vallet vp den stenen.</l>
<l>Dat bediet menecheenen.</l>
<l>Die tword horet ende in hem verdroghet.</l>
<l>Want hijs ghene ghewerke ne toghet.</l>
<l>Dat onder die dorne vallet mede.</l>
<l>Bediet dat vallet in die rikede.</l>
<l>Ende so verwerret sijn int goet.</l>
<l>Dat si ten doene hebben onspoet.</l>
<l>Tsaet dat valt in goeden lande.</l>
<l>Ende vrucht brinct menegherande.</l>
<l>Bediet die ghene diet ontfaen.</l>
<l>Ende met goeder herten na staen.</l>
<l>Een ander leidi hem tevoren.</l>
<l>Hoe een man saide goet coren.</l>
<l>Doe saider sijn viant inne wiet.</l>
<l>Als die man tcoren wassen siet.</l>
<l>Ende hi twiet siet wassen mede.</l>
<l>Hiet hijt dat ment niet vd ne dede.</l>
<l>Want den coren was al ghelijc.</l>
<l>Mar ten oeste als elkerlijc.</l>
<l>Van sire vrucht bekenlic ware.</l>
<l>Soudmen twiet vdlesen dare.</l>
<l>Ende int fier werpen ende braden.</l>
<l>Ende tcoren in sine scure laden.</l>
<l>Dus saide god  erderike.</l>
<l>Alle dueghet ende desghelike.</l>
<l>Heuet die dieuel ghesait dat wiet.</l>
<l>Dar sine quade bi bediet.</l>
<l>Die sijn so ghelijc den goeden.</l>
<l>Dat wiere ons voren moeten hoeden.</l>
<l>Want 's4ypocriten comen hem toghen.</l>
<l>Also scone vor den oghen.</l>
<l>Wine connense ondersceden al.</l>
<l>Mar als god doemen sal.</l>
<l>Dar ons die oest bi es bediet.</l>
<l>Sine sullent hem ontghilen niet.</l>
<l>Hine salse vtesceden grod ende clene.</l>
<l>Tote diere tijt moet si ghemene.</l>
<l>Wesen onder die goede scare.</l>
<l>hier ontbreekt in</l>
<l>Mar dan ward haer doen  openbare.</l>
<l>Hiernaer seidi andre bispele.</l>
<l>Die mi te lanc sijn ende te vele.</l>
<l>Ende tonbindene ende te suaer.</l>
<l>Jnt achterste seide openbaer.</l>
<l>Verrisenesse van den lechamen.</l>
<l>Ende dat die quade altesamen.</l>
<l>Ter ellen souden ouereen.</l>
<l>Dat  crijs van tanden es ende gheween.</l>
<l>Matheus ende marcus mede.</l>
<l>Ende lucas scriuen hier ter stede.</l>
<l>Dat hi daerna altehand.</l>
<l>Quam ghevaren in sijn land.</l>
<l>Dar leerdi in haer s's4ynagogen.</l>
<l>Van nide ne constens sijs niet ghedoghen.</l>
<l>Wanen comt hem seidsi die gone.</l>
<l>Es dit niet iosephs des smeets sone.</l>
<l>Maria sijn moeder es hier ter stede.</l>
<l>Sine sustre ende sine broedre mede.</l>
<l>Nichten menen si ende neuen.</l>
<l>Dar hiervoren es bescreuen.</l>
<l>Lettel volx hi daer ghenas.</l>
<l>Om tongheloue dat onder hem was.</l>
<l>Ende hi seidem tehant.</l>
<l>Ens gheen prophete waerd in sijn land.</l>
<l>Des wordsi gram ende worden  mede.</l>
<l>Dorpelike vter stede.</l>
<l>Ende leeddene vp eenen berch omdat.</l>
<l>Darvp gheset was hare stad.</l>
<l>Dat sine derof werpen wilden.</l>
<l>Dar leed hi dor hem dat  sine hilden.</l>
<l>Die rootscen heten noch out ende ionc.</l>
<l>Jn dat land ons heren spronc.</l>
<l>Aldar ons here nederghinc.</l>
<l>Die rootsce weec dats ware dinc.</l>
<l>Ende gaf hem te lidene stede.</l>
<l>Aldar machmen noch sien mede.</l>
<l>Tlijctekin van sinen cledren daer.</l>
<l>Jn die rootse al openbaer.</l>
<l>Tien tiden maecte herodes.</l>
<l>Dar hiertevoren of bescreuen es.</l>
<l>Van sire ghebornesse feeste.</l>
<l>lees Dar</l>
<l>lees worpen</l>
<l>lees dar</l>
<l>Met hem waren al die meeste.</l>
<l>Van galilee gheloft mi das.</l>
<l>Die dochter herodias.</l>
<l>Spranc ende speelde in die sale.</l>
<l>Sodat herodes bequam so wale.</l>
<l>Hi suoer al baed soe alf sijn rike.</l>
<l>Dat hijt haer gaue sekerlike.</l>
<l>Bi der quader moeder rade.</l>
<l>So bat die dochter dat hi dade.</l>
<l>Hare in eene platele gheuen.</l>
<l>Baptisten hooft. dus liet tleuen.</l>
<l>Jn dien carker die heleghe man.</l>
<l>Die god sulken prijs leide an.</l>
<l>Tenen pascen ward hi onthouet.</l>
<l>Vp eenen wrijndach alsmen ghelouet.</l>
<l>Vor april vp die .viii.de kalende.</l>
<l>Macheronta als ict kende.</l>
<l>Hiet dar hi onthouet was.</l>
<l>Sine ionghers als ict las.</l>
<l>Haelden sine lechame in vreden.</l>
<l>Tote sebasten in der steden.</l>
<l>Ward hi ghedoluen van hem.</l>
<l>Sijn hooft ward in iherusalem.</l>
<l>Ghedoluen bi herodes sale.</l>
<l>Darna dus eist bescreuen wale.</l>
<l>Doe dat rike hadde ontfaen.</l>
<l>Die vernoierde iuliaen.</l>
<l>Maecten die heidine eene meente.</l>
<l>Ende ondoluen sijn ghebeente.</l>
<l>Ende spaerdent arde wide.</l>
<l>Dit daden si van groten nide.</l>
<l>Om die miraclen diere ghescieden.</l>
<l>Doch waersi van den seluen lieden.</l>
<l>Ghegadert weder altehand.</l>
<l>Ende te puluere verbrand.</l>
<l>Dat puluer worpen si in den wint.</l>
<l>Ende lietent vlieghen alsmen vint.</l>
<l>Mar dar sijt gaderden met hem.</l>
<l>Quamen van iherusalem.</l>
<l>Hemelike moneke mede.</l>
<l>Die vplasen dar ter stede.</l>
<l>Een grod deel der helegher bene.</l>
<l>Dat  men seghet dat ghemene.</l>
<l>lees Dar</l>
<l>Die vingher mede vonden was.</l>
<l>Dar hi alsmen hiervoren las.</l>
<l>Mede wijsde teere tijt dar hi.</l>
<l>Seide ecceagnusdei.</l>
<l>Dien vingher brochte segghic v.</l>
<l>Jnt gheberechte van montiu.</l>
<l>Sente tecla dus eist bescreuen.</l>
<l>Die andre bene diere bleuen.</l>
<l>Waren ghesent in alexandrien.</l>
<l>Dar dedmen eene kerke wien.</l>
<l>Jn sire heren ende leidse daer.</l>
<l>Dus eist bescreuen dat es waer.</l>
<l>[S]ijn  hooft was langhe verloren.</l>
<l>Mar tien tiden als wijt horen.</l>
<l>Dat was prince marciaen.</l>
<l>Quamen .ij. moneke ghegaen.</l>
<l>Van oesten te iherusalem.</l>
<l>Ende sente ian vertoghedem.</l>
<l>War sijn hoft laghe ende tien stonden.</l>
<l>So ward alghinder vonden.</l>
<l>Darna niet lanc so ward verloren.</l>
<l>Ende andre liede als wijt horen.</l>
<l>Brochtent tote edissen vord.</l>
<l>Bi antiochen staet die pord.</l>
<l>Dar waest ghedoluen onder die erde.</l>
<l>Jn eene porte arde onwerde.</l>
<l>Jn eenen hole langhen stont.</l>
<l>Sident maket sente ian cont.</l>
<l>Eenen heleghen man marcelle.</l>
<l>Die in den hole dar ic of telle.</l>
<l>Gode diende in helech leuen.</l>
<l>Dar ward dat heleghe hoft verheuen.</l>
<l>Ende men ward vierende in die stede.</l>
<l>Dien dach van sire passien mede.</l>
<l>Ten vdgaende oeste alsmen pleghet.</l>
<l>Want vp dien dach alsmen seghet.</l>
<l>Ward thoft verheuen oft gheuonden.</l>
<l>Of als sulc seghet in dien stonden.</l>
<l>Waren sine bene ghelesen.</l>
<l>Sident ward sijn hooft na desen.</l>
<l>Te constantinoble ghedraghen.</l>
<l>Sident darna horic ghewaghen.</l>
<l>Ward hare ouer berch brocht.</l>
<l>Ende als ict ebbe vorwaer besocht.</l>
<l>So wanic dat in waren saken.</l>
<l>Dat tamiens es of tote aken.</l>
<l>UOrd segghen ons die ewangelisten.</l>
<l>Als die  wel die wareit wisten.</l>
<l>Dat herodes na ians dod.</l>
<l>Van ihesus horde mare grod.</l>
<l>Ende waende des wel seker wesen.</l>
<l>Dat ian ware vpverresen.</l>
<l>Ende hi ghene miraclen dade.</l>
<l>Bedi pijndi vro ende spade.</l>
<l>Hoe hi ihesus mochten sien.</l>
<l>Ons here vernaemt mettien.</l>
<l>Ende ghinc in  een scepelkine.</l>
<l>Ende voer wech in eene wostine.</l>
<l>Dar hem volc navolchde mede.</l>
<l>Te voet van so menegher stede.</l>
<l>Die hi algader ghenas.</l>
<l>Bi pascen waest als ict las.</l>
<l>Sauons seiden die .xii. saen.</l>
<l>Laet dese liede enen gaen.</l>
<l>Dat si doch ghewinnen spise.</l>
<l>Jhesus andworde die wise.</l>
<l>Doese sitten gaen int gras.</l>
<l>.v. gherstine brode als ict las.</l>
<l>Nam hi ende vissce tve.</l>
<l>Dar ne was spisen nemme.</l>
<l>Hi benedietse ende men droech.</l>
<l>Elken mensce daraf ghenoech.</l>
<l>Omtrent waerre .v.dusent man.</l>
<l>Sonder allene nochtan.</l>
<l>Bede die wijf ende die kinder.</l>
<l>Nochtanne bleuen crumen ghinder.</l>
<l>.xii. corue vul aldaer.</l>
<l>Altehand duanc hi dernaer.</l>
<l>Sine ionghers te scepe te gane.</l>
<l>Ende ouer tmeere te vaerne dane.</l>
<l>Te betsaida ende te cafarnaum.</l>
<l>Ghene liede wilden som.</l>
<l>Jhesus vaen ende coninc maken.</l>
<l>Want hem dochte in waren saken.</l>
<l>Mochten si ebben sulken here.</l>
<l>Hem ne ghebrake nemmermere.</l>
<l>Mar ihesus ontflo daer ter steden.</l>
<l>Allene ghinc hi in sine ghebeden.</l>
<l>Vp eenen berch dan es ghene ghile.</l>
<l>Van der stede eene  mile.</l>
<l>Dar hi tfolc voede altesamen.</l>
<l>Noch heet die berch  bi namen.</l>
<l>Dat scip dar die ionghers in waren.</l>
<l>Die ouer tmeere souden varen.</l>
<l>Worpen die baren harentare.</l>
<l>Ende die apostelen roiden suare.</l>
<l>Want het was ieghen wint.</l>
<l>Ons here siet dat ende bekint.</l>
<l>Ende quam vp twater te hem ward.</l>
<l>Snachts eer hem die dach verbard.</l>
<l>Veruard waren die ionghers doch.</l>
<l>Ende hildent ouer een ghedroch.</l>
<l>Van vare so riepsi sere.</l>
<l>Weest niet veruard sprac ons here.</l>
<l>Jc bemt doe seide in sire wijs.</l>
<l>Pieter. here of dud sijs.</l>
<l>Heet mi vp twater comen te di.</l>
<l>Ons here seide com te mi.</l>
<l>Mettien pieter gaen beghint.</l>
<l>Doe sach hi eenen groten wint.</l>
<l>An onsen here riep hi van vare.</l>
<l>Metter hand greep hine dare.</l>
<l>Ende scaltene dat hi in twifle was.</l>
<l>Jnt scip ghinc ons here na das.</l>
<l>Ende die wint viel altehand.</l>
<l>Al stappans waren si an tland.</l>
<l>Jan es dies ons vord maect vroet.</l>
<l>Tfolc dat ons here adde gheuoet.</l>
<l>Volchdem met scepen mede.</l>
<l>Te cafarnaum ter stede.</l>
<l>Ende doe si onsen here dar vonden.</l>
<l>Hadden sijs wonder grod tien stonden.</l>
<l>Want si waer .i. scip saghen bestaen.</l>
<l>Die vard ende hem niet  derin gaen.</l>
<l>Dar heft hi gheprijst ende verheuen.</l>
<l>Die spise die hi hem heft ghegheuen.</l>
<l>Mar si prijsder manna voren.</l>
<l>Ende seiden dar wi of sijn gheboren.</l>
<l>hier ontbreekt tafel</l>
<l>Onse vorders aten manna.</l>
<l>Jhesus andworde daerna.</l>
<l>Jc bem brod des liues sekerlike.</l>
<l>Die nederclam van hemelrike.</l>
<l>Die iueden murmurden om tgone.</l>
<l>Ende seiden es dit niet iosephs sone.</l>
<l>Vader ende moeder kenne wi al.</l>
<l>God sprac tbrod dat ic gheuen sal.</l>
<l>Dats mijn vleesch ouer die werelt leuen.</l>
<l>Die iueden die hem waren beneuen.</l>
<l>Streden ende seiden onderlinghe.</l>
<l>Hoe moghen ghescien dese dinghe.</l>
<l>Dat ons dese sijn vleesch gaue eten.</l>
<l>Ons here seide ende liet hem weten.</l>
<l>En si dat ghi mi  mijn vleesch heet.</l>
<l>Ende mijn bloet drinct ic wil ghijt weet.</l>
<l>Ghi ne sult gheen lijf ebben in v.</l>
<l>Dese word verhorden nv.</l>
<l>Vele der ionghers ende spraken.</l>
<l>Dit es tale van andren  saken.</l>
<l>Wie machse horen ende verstaen.</l>
<l>Hiernaer sijn si van hem ghegaen.</l>
<l>Lvcas scriuet vord hier ter stad.</l>
<l>Dat een fariseus bat.</l>
<l>Jhesus dat hi met hem ate.</l>
<l>Mar hi murmurde vtermate.</l>
<l>Stillekine onder die tande.</l>
<l>Dat hi  onghedueghender hande.</l>
<l>Want hi hilt dat ouer sonde.</l>
<l>Ons here sprac met sinen monde.</l>
<l>Ghi fariseen ghi suuert dat.</l>
<l>Datter buten es an tfat.</l>
<l>Binnen laettijt al besmit.</l>
<l>Dat meent den lechame maecti wit.</l>
<l>Ende die ziele niet dier es binnen.</l>
<l>Dulle liede moghedi niet kinnen.</l>
<l>God maecte bede dans ghene saghe.</l>
<l>Doe quamen dar ten andren daghe.</l>
<l>Fariseen ende scriben te hem.</l>
<l>Vter stad van iherusalem.</l>
<l>Ast matheus ende marcus seiden mede.</l>
<l>Doe saghen si aldaer ter stede.</l>
<l>mi is overtollig</l>
<l>lees harden</l>
<l>hier ontbrekt at</l>
<l>Ons heren ionghers altehanden.</l>
<l>Heten met onghedweghen handen.</l>
<l>Onsen here si dus toespraken.</l>
<l>Sech twi dine ionghers braken.</l>
<l>Die reghele die doude ebben gheset.</l>
<l>Si eten met handen besmet.</l>
<l>God seide twi breecti tghebot.</l>
<l>Dat metten monde vtegaf god.</l>
<l>Om uwe reghelen die ghi set.</l>
<l>Want god seide in die wet.</l>
<l>Eere moeder ende vader.</l>
<l>Dat nes om die eere algader.</l>
<l>Niet allene gheseit al blood.</l>
<l>Mar dat men hem helpe ter nod.</l>
<l>Ende ghi sect ghi fariseen.</l>
<l>Dat beter es vele ouereen.</l>
<l>Gode offren dan staen in staden.</l>
<l>Vader ende moeder die sijn verladen.</l>
<l>Ghi leerd aldus den kindren spreken.</l>
<l>An die hare bi uwen treken.</l>
<l>Dat si seghen  wat wiltu vader.</l>
<l>Dat ic gode ebbe gheloeft algader.</l>
<l>Ne gheuic di niet hoesoet come.</l>
<l>Ende dit es al om uwe vrome.</l>
<l>Dus breecti tghebot van der wet.</l>
<l>Om die reghele die ghi set.</l>
<l>Doe riep hi die liede vord.</l>
<l>Ende hi seide  dese word.</l>
<l>Dat in den mont gaet des besiet.</l>
<l>Besmet den mensce vor gode niet.</l>
<l>Mar dat vten monde gaet.</l>
<l>Dats dorper tale ende bose raet.</l>
<l>Die ionghers seiden heuestud bekent.</l>
<l>Met desen worde heuestu ghesent.</l>
<l>Die fariseen alle tewaren.</l>
<l>Jhesus seide nv laetse varen.</l>
<l>Sine sien selue niet eentwint.</l>
<l>Ende leiden tfolc dat es al blint.</l>
<l>Als den blenden volghet die blende.</l>
<l>Moeten si bede in den pit ten ende.</l>
<l>Als ons here quam in huvs.</l>
<l>lees ghescent</l>
<l>Seide pieter here ontbint vd.</l>
<l>Dat bispel dattu nv seids saen.</l>
<l>Doe seidi cundi niet verstaen.</l>
<l>Hoeso die mont in hem ontfaet.</l>
<l>Dat men verduet ende het tegaet.</l>
<l>Mar vter herten dor den monde.</l>
<l>So vloiet meneghe vule sonde.</l>
<l>Die den mensce maken onreine.</l>
<l>Matheus ende marcus ghemene.</l>
<l>Segghen dat ons here ghinc dane.</l>
<l>Ten lande van surs ghinc hi ane.</l>
<l>Ende ten lande van saiet mede.</l>
<l>Jn desen lande quam tere stede.</l>
<l>Een heidin wijf van chanaan.</l>
<l>Ende riep hem ghenaden an.</l>
<l>Om haer dochter die ghepijnt ware.</l>
<l>Van eenen duuel harde suare.</l>
<l>Ons here andworde haer niet.</l>
<l>Sodats die ionghers adden verdriet.</l>
<l>Ende baden ouer hare.</l>
<l>Ons here andworde openbare.</l>
<l>Jn ne bem niewer ghesent el.</l>
<l>Dan toten scapen van 's4ysrahel.</l>
<l>Die vercoren sijn ende verloren.</l>
<l>Hi meende dat si waren vercoren.</l>
<l>Eerst ende die heidine darnaer.</l>
<l>Twijf die anebedene daer.</l>
<l>Ende soe seide here help mi.</l>
<l>Hi seide dat niet goet ne si.</l>
<l>Dat men neemt brod vten monden.</l>
<l>Den kindren ende gheuet den honden.</l>
<l>Na die tale van dien iueden.</l>
<l>Hiet hi die heidine rueden.</l>
<l>Twijf sprac here ic ne ebs niet vergheten.</l>
<l>Want die hondekine eten.</l>
<l>Hars heren crumen die hem ontfallen.</l>
<l>Dar prijsde ihesus vor hem allen.</l>
<l>Hare gheloue ende seide mettien.</l>
<l>Dine bede moet ghescien.</l>
<l>Vp die selue stond ghenas.</l>
<l>Haer dochter sijt seker das.</l>
<l>Van dane seghet matheus mee.</l>
<l>lees vs</l>
<l>Quam hi ter zee van galilee.</l>
<l>Dar brochtmen des suldi ghelouen.</l>
<l>Hem eenen stommen ende eenen douen.</l>
<l>Sine vinghere stac hi in mans horen.</l>
<l>Ende met spuwen als wijt horen.</l>
<l>Maecti sine tonghe nat.</l>
<l>Met sinen ghebode ward vp die stad.</l>
<l>Des douen mensce tonghe ontbonden.</l>
<l>Ende sine horen dar ter stonden.</l>
<l>Darnar scriuet ian van hem.</l>
<l>Ghinc hi te iherusalem.</l>
<l>Teere feesten diere was.</l>
<l>Jn die stede als ict las.</l>
<l>Was een water dat in latine.</l>
<l>Heet probatica piscine.</l>
<l>Een pit was het wijt ghenoech.</l>
<l>Dar men die offrande in duoech.</l>
<l>.v. portiken waerretoe.</l>
<l>Dar vele sieken in waren doe.</l>
<l>Die wachten troeren der piscine.</l>
<l>Want dinghel die plach stillekine.</l>
<l>Te comene die twater verroerde.</l>
<l>Wienso men dar dan eerst in voerde.</l>
<l>Hi ward alles eules ghesont.</l>
<l>Mar niemen ne wiste die stont.</l>
<l>Weltijt die inghel te comene plach.</l>
<l>Bedi wachter tfolc nacht ende dach.</l>
<l>Oec ne lasic niet die stonde.</l>
<l>Weltijt dit wonder eerst begonde.</l>
<l>Mar die sake dart af quam.</l>
<l>Die was dus als ict vernam.</l>
<l>Doe die mare van salomone.</l>
<l>Van sire wijsheit van sinen doene.</l>
<l>Ghinc bede verre ende na.</l>
<l>Quam die coninghinne van sabba.</l>
<l>Alst in der coninghe boeke staet.</l>
<l>Ende sochte an hem raet.</l>
<l>Doe soe van hem versceden was.</l>
<l>Ombood soe hem weder das.</l>
<l>Dat in thuvs van der bosscaelge.</l>
<l>Een hout ware sonder faelge.</l>
<l>Dar men eenen an soude hanghen.</l>
<l>Dar iuedsce rike soude omme teganghen.</l>
<l>Salomon ontsach hem van dien seluen.</l>
<l>Ende dede ghent hout diepe deluen.</l>
<l>Vp die stad so was darna.</l>
<l>Ghemaect piscinaprobatica.</l>
<l>Doet bi gods ghebornesse quam.</l>
<l>Quam dat out bouen ende suam.</l>
<l>Jn der ghebare alsoft vorsprabe.</l>
<l>Gods ghebornesse van deser sake.</l>
<l>Verroerde eersten die piscine.</l>
<l>Ende dor die werdechede sine.</l>
<l>Quam dinghel ende verroerde den pit.</l>
<l>Mar de ewangelie ne seghet niet dit.</l>
<l>Doe ihesus ter piscinen quam.</l>
<l>Eenen man hi daer vernam.</l>
<l>.xxxviii. iaer addi siec ghewesen.</l>
<l>Ons here sprac wiltu ghenesen.</l>
<l>Here sprac hi als twater verroert.</l>
<l>Hebbic niemen diere mi in voert.</l>
<l>Een ander esserin vor mi dan.</l>
<l>Jhesus seide tote den man.</l>
<l>Drach vp dijn bedde ende ganc wandren.</l>
<l>Die man ghinc daer van den andren.</l>
<l>Ende droech sijn bedde dar hi vp lach.</l>
<l>Dit was vp eenen saterdach.</l>
<l>Die iueden seiden diene saghen.</l>
<l>Dune moets dijn bedde niet draghen.</l>
<l>Hi seide die mi dit heft ghedaen.</l>
<l>Hiet mi draghen ende gaen.</l>
<l>Si vraechden hem wie dat ware.</l>
<l>Jnne weet sprac hi al openbare.</l>
<l>Darna vant ihesus dien man.</l>
<l>Jn dien tempel ende sprac hem an.</l>
<l>Du best ghesont wachti van sonden.</l>
<l>Dattu niet wers ne werds ghebonden.</l>
<l>Doe maecte die man den iueden das.</l>
<l>Cont dattene ihesus ghenas.</l>
<l>Als die iuedem  hem scouden.</l>
<l>Dat hi niet ne wilde houden.</l>
<l>Van den saterdaghe die viere.</l>
<l>Andworde ihesus die goedertiere.</l>
<l>Mijn vader so werct alnoch ter stede.</l>
<l>Ende oec so werc ic selue mede.</l>
<l>Alsof hi segghen soude mijn vader.</l>
<l>Ne vulwrochte niet algader.</l>
<l>Die dinc binnen .vii. daghen allene.</l>
<l>lees vorsprake</l>
<l>lees iueden</l>
<l>Noch werct hi alle daghe ghemene.</l>
<l>Jn verniewene hi bedriuet.</l>
<l>Sijn werc sodat staende bliuet.</l>
<l>Ende met hem werc ic dertoe.</l>
<l>Bedi so eist goet dat ic doe.</l>
<l>Hieromme setten si sin derane.</l>
<l>Vele te meer hem te uerslane.</l>
<l>Want hi seide al openbare.</l>
<l>Dat god selue sijn vader ware.</l>
<l>Doe seidi anderwarf tgone.</l>
<l>Die vader die minnet den sone.</l>
<l>Ende die sone gheuet tleuen.</l>
<l>Dien ghenen dien hijt wille gheuen.</l>
<l>Noch niemen so iugierd die vader.</l>
<l>Mar dat vonnesse algader.</l>
<l>Heft hi den sone ghegeuen.</l>
<l>Omdat al die lieden die leuen.</l>
<l>Den sone eeren als dien vader.</l>
<l>Dar vorseidi hem algader.</l>
<l>Dat andkerst soude sonder waen.</l>
<l>Comen ende sine souden ontfaen.</l>
<l>Uan danen es hi versceden.</l>
<l>Als wi verstaen van hem beden.</l>
<l>Matheus ende lucas mede.</l>
<l>Jherusalem heet  hi die stede.</l>
<l>Ende quam ter zee van galilee.</l>
<l>Dar hem volchden liede me.</l>
<l>Dan .iiij.dusent in eene wostine.</l>
<l>Dar hadden die ionghers sine.</l>
<l>.vii. brode ende vissce een deel.</l>
<l>Dar hi dat volc algheel.</l>
<l>Mede voede ende dartoe ghinder.</l>
<l>Vele wiue ende vele kinder.</l>
<l>Crumen gaderden si met handen.</l>
<l>Vor die lieden vul .vij. manden.</l>
<l>Doe ghinc hi te scepe tehand.</l>
<l>Met sinen ionghers rumdi tland.</l>
<l>Ende voer te maghedan.</l>
<l>Sine ionghers vergaten dan.</l>
<l>Brod te voerne. ons here.</l>
<l>Seide. wachtu van der lere.</l>
<l>Der fariseen ende der saduceen.</l>
<l>Ende herodes ouereen.</l>
<l>lees liet</l>
<l>lees aaneen maghedan</l>
<l>Doe wanet si dat wel gheweten.</l>
<l>Omdat si brood hadden vergheten.</l>
<l>Dat hi hem des wiste ondanc.</l>
<l>Hi scaldse van gheloue cranc.</l>
<l>Dat si waenden ebben breke.</l>
<l>Dar hi bi ware sekerleke.</l>
<l>Marcus die ghewaghet das.</l>
<l>Dat hi hier eenen blenden ghenas.</l>
<l>HJer segghen si alle sonder ian.</l>
<l>Dat ihesus die saleghe man.</l>
<l>Quam ghewandelt saen derna.</l>
<l>Bi ph's4ylips cesarea.</l>
<l>Ph's4ylips was des ouds herodes sone.</l>
<l>Die stad makede die gone.</l>
<l>Jns keisers eere ende de sine tesamen.</l>
<l>Een berch heet l's4ybanus bi namen.</l>
<l>Leghet darbi daronder springhen.</l>
<l>Tvee fonteinen in waren dinghen.</l>
<l>Deene heet ior ende dandre dan.</l>
<l>Jn beken lopen si vordan.</l>
<l>Onder die berghe van gelboe.</l>
<l>Comen tegadre die tve.</l>
<l>Bi cedar dat es eene stad.</l>
<l>Dar vindmen menech ghesont bat.</l>
<l>Van ior ende dan na minen wane.</l>
<l>Heetment vordwardmee iordane.</l>
<l>Dat doe ph's4ylips cesarea was.</l>
<l>Heet nu bi namen paneas.</l>
<l>Jn dat land quam ihesus ghegaen.</l>
<l>Ende vraechde sinen ionghers saen.</l>
<l>Wat seghet tfolc wie es die gone.</l>
<l>Die mach wesen des menscen scone.</l>
<l>Menscen sone was noit man el.</l>
<l>Dan ihesus merket wel.</l>
<l>Die andre sijn der lieder kinder.</l>
<l>Die ionghers andworden ghinder.</l>
<l>Some segghen si ian baptisten.</l>
<l>Andre diereieghen twisten.</l>
<l>Segghen dattet was hel's4ye.</l>
<l>Andren segghen ieremie.</l>
<l>Of van den propheten eenen.</l>
<l>Doe vraechde ihesus hare menen.</l>
<l>Wie si seiden dat hi ware.</l>
<l>lees sone</l>
<l>Pieter die sprac openbare.</l>
<l>Du best kerst des leuens gods sone.</l>
<l>Jhesus andworde omme tgone.</l>
<l>Ende seidem dat hi salech ware.</l>
<l>Oec beloefdi hem aldare.</l>
<l>Die slotele van hemelrike.</l>
<l>Om dat gheloue sekerlike.</l>
<l>Sinen ionghers hi verbood.</l>
<l>Dat si niemene vor sine dod.</l>
<l>Ne seiden dat hi xpristus ware.</l>
<l>Doe seidi al openbare.</l>
<l>Dat hi moeste te iherusalem gaen.</l>
<l>Ende men dar soude verslaen.</l>
<l>Ten derden daghe soudi verrisen.</l>
<l>Pieter namene in stilre wisen.</l>
<l>Ouerside ende seide here.</l>
<l>Laet di dit ghescien nemmermere.</l>
<l>Hi scaltene ende sprac dese word.</l>
<l>Du ne vroets niet dat gode toehord.</l>
<l>Die liede riep hi dat si quamen.</l>
<l>Ende sine ionghers tesamen.</l>
<l>Ende sprac die na mi comen wille.</l>
<l>[Loechene] [sijns] [ende] [late] [sinen] [wille.]</l>
<l>Ende draghen sijn cruce ende volghen mie.</l>
<l>Hiervp biddic dat elc man sie.</l>
<l>Die selue drie die segghen vord.</l>
<l>Dese ewangelie ende dese word.</l>
<l>Dat ons here nam dese .iij. manne.</l>
<l>Pietre. iacoppe. ende ianne.</l>
<l>Vp eenen berch tere ogher steden.</l>
<l>Dat si hem dar souden beden.</l>
<l>Thabor es die berch ghenant.</l>
<l>Aldar hi bat ward hi tehand.</l>
<l>Vor hem ontfigurd saen.</l>
<l>Claer als die sonne ward hi ghedaen.</l>
<l>Sine cleder wit als die snee.</l>
<l>Dar verbarden  hem si tvee.</l>
<l>Hel's4yas ende mo's4yses.</l>
<l>Die met hem spraken des.</l>
<l>Wat pinen hi moeste liden.</l>
<l>Pieter sprac in dien tiden.</l>
<l>Here het es hier wesen goet.</l>
<l>Ghenoeghet di in dinen moet.</l>
<l>Wi maken tabernacle drie.</l>
<l>Hel's4yase. mo's4yses. ende die.</l>
<l>Eene stemme quam in tsuerc na tgone.</l>
<l>Die seide dits mijn lieue sone.</l>
<l>Hem suldi horen ende van vare.</l>
<l>Vellen die ionghers openbare.</l>
<l>Hi nopetse ende sprac te hem ward.</l>
<l>Staet vp sijt al onuervard.</l>
<l>Dar si den berch ghinghen neder.</l>
<l>Ghebod hem ons here weder.</l>
<l>Dat si niemen seiden van desen.</l>
<l>Eerdat hi waer verresen.</l>
<l>Ten naesten daghe ghenas hi mede.</l>
<l>Een kint dor des vaders bede.</l>
<l>Van eenen viant die hem ane.</l>
<l>Meest ghinc in die niewe mane.</l>
<l>Dien der ionghers gheen ne mochte.</l>
<l>Ghenesen alsmen hem toebrochte.</l>
<l>Si vraechden waerbi het mochte wesen.</l>
<l>Dat sine niet mochten ghenesen.</l>
<l>Om iu wanloue sprac ons here.</l>
<l>Want twifelde v. no min no mere.</l>
<l>Ende hiet di desen berghe vlien.</l>
<l>Gheloeft dies het soude ghescien.</l>
<l>Matheus die scriuet vord.</l>
<l>Te cafarnaum in die pord.</l>
<l>Quam ons here ende dar quamen.</l>
<l>Die ghene die skeisers chens namen.</l>
<l>Van elken hofde hare ende ghens.</l>
<l>Van onsen here. eesten si chens.</l>
<l>Pietre. sendi  ter zee.</l>
<l>Die eenen visch vinc ende nemmee.</l>
<l>Jn wies mont dat hi vant daer.</l>
<l>Eenen penninc also suaer.</l>
<l>Dar hi mede heft ghequijt.</l>
<l>Onsen here. ende hem allen dar ter tijt.</l>
<l>Vord seghet marcus ende lucas.</l>
<l>Met matheus aldaer hi was.</l>
<l>Jn den wech ende die ionghers mede.</l>
<l>Dat si vraechden daer ter stede.</l>
<l>Wie meerre van hem allen ware.</l>
<l>Een kint nam ons here aldare.</l>
<l>Ende helset ende leeredse dermede.</l>
<l>Pleghen der omoedechede.</l>
<l>Want die hier in die omoede bleuen.</l>
<l>Souden ghinder sijn verheuen.</l>
<l>Ende die die vordste wilde sijn echt.</l>
<l>Souden sijn haer alre  knecht.</l>
<l>Dat kint dat hi elsende was.</l>
<l>Sente marcialis als ict las.</l>
<l>Oec verbood hi openbare.</l>
<l>Dat niemen die clene hadde ommare.</l>
<l>Ende seidem een bispel aldare.</l>
<l>Of in die wostine ware.</l>
<l>Een herde ende hi .c. scape helde.</l>
<l>Verloer hi teen scaep vp den velde.</l>
<l>Hi soude die .xcix. laten.</l>
<l>Vpt felt ende gaen sire straten.</l>
<l>Soeken dat verloren ware.</l>
<l>Ende als hijt vonde soudijt hare.</l>
<l>Wech draghen ende blider sijn om tene.</l>
<l>Dan om alle dandre ghemene.</l>
<l>Darna leidi hem tevoren.</l>
<l>Of een wijf hadde verloren.</l>
<l>Van .x. busanten eenen allene.</l>
<l>So soude dorsoeken alghemene.</l>
<l>Haer huvs ende alsoene vonde dan.</l>
<l>Soude harre meerre bliscap an.</l>
<l>Van dien comen dan van dien neghen.</l>
<l>Dus seghet hi dat inghele pleghen.</l>
<l>Feeste te makene van eenen sondare.</l>
<l>Die die sondem  heft ommare.</l>
<l>Meerre vele dan om die rechte.</l>
<l>Die leuen sonder enighe plechte.</l>
<l>Darna als ons lucas seghet.</l>
<l>Hefti hem vorengheleghet.</l>
<l>Een bispel van eenen man.</l>
<l>Die wilen .ij. sonen wan.</l>
<l>Die ioncste hescede den vader.</l>
<l>Van den goede deel algader.</l>
<l>Ende die vader gaf hem sijn deel.</l>
<l>Ghent goet nam hi algheel.</l>
<l>lees sonden</l>
<l>Die ioncste ende voer vten lande.</l>
<l>Ende verdeet met groter scande.</l>
<l>Met goliasen met quaden wiuen.</l>
<l>Ende darna moesti aerm bliuen.</l>
<l>Doe quam int land een ongher grod.</l>
<l>Ende om te winnene sijn brod.</l>
<l>Diendi eenen porter met pinen.</l>
<l>Ende was herde van sinen suinen.</l>
<l>Dar ghedoghedi sulke breke.</l>
<l>Dat hi begaderde  sekerleke.</l>
<l>Tetene der suinen spise.</l>
<l>Mar doe seidi als die wise.</l>
<l>Vele diernen ende garsoene.</l>
<l>Heft mijn vader te sinen doene.</l>
<l>Die van brode hebben tfulle.</l>
<l>Ende ic kaitijf arme dulle.</l>
<l>Bederue hier van ongher algader.</l>
<l>Jc sal keren te minen vader.</l>
<l>Vp ghenaden ende lien.</l>
<l>Mire quade dorpernien.</l>
<l>Dat ic sijn kint hete bi onrechte.</l>
<l>Make mi ghelijc sinen knechte.</l>
<l>Ten vader keerdi mettien.</l>
<l>Ende teerstdat hine heft versien.</l>
<l>Ontfarmdem sijns kinds saen.</l>
<l>Vercleden dedine gaen.</l>
<l>Ende maecte met hem grote feeste.</l>
<l>Als die oudste dat verheeste.</l>
<l>Dat sijn broeder dus was ontfanghen.</l>
<l>[Wildire] [niet] [van] [torne] [ganghen.]</l>
<l>Mar die vader leidem tevoren.</l>
<l>Sone dijn broeder was verloren.</l>
<l>Nv es hi vonden des wes vro.</l>
<l>Dit bediet ons god also.</l>
<l>Dat god ende alle die inghele mede.</l>
<l>Om ons driuen vrolichede.</l>
<l>Als wi van den sonden keren.</l>
<l>Ende oec willi ons dat leren.</l>
<l>Dat sulc in nide es beuaen.</l>
<l>Als hi den sondare af siet staen.</l>
<l>Matheus die bescriuet dat.</l>
<l>Dat god bi sinen ionghers sat.</l>
<l>Ende seide totem in rade.</l>
<l>lees begarde</l>
<l>Of dijn euenkerstin mesdade.</l>
<l>Jeghen di so sceltene allene.</l>
<l>Ende achtijs dan grod no clene.</l>
<l>So lachtert hem vor orconden.</l>
<l>Ne betert hi niet dan sine sonden.</l>
<l>So maect tallen kerken cont.</l>
<l>Ne betert hi hem niet tiere stond.</l>
<l>Scuwene als eenen publicaen.</l>
<l>Pieter die bevraghedem saen.</l>
<l>Hoe dicke hi vergheuen soude.</l>
<l>Sinen broeder sine scoude.</l>
<l>Oft ghenoech ware an .vij. warf.</l>
<l>Ons here sprac als ons bedarf.</l>
<l>Jc ne segghe niet .vij. warf allene.</l>
<l>Mar tseuentech warf .vij. warf ghemene.</l>
<l>Een bispel hefti dar vpheuen.</l>
<l>Dar hi toghet dat wi vergheuen.</l>
<l>Sullen dat men an ons mesdoet.</l>
<l>Ende seghet dat was een here goet.</l>
<l>Die onder hem adde vele knechte.</l>
<l>Sodat hem sculdech metten rechte.</l>
<l>Die eene ward eene scoud wel suaer.</l>
<l>Sinen knecht so riep hi daer.</l>
<l>Ende hietem ghelden dat.</l>
<l>Die knecht hem ghenaden bat.</l>
<l>Dat hijs hem beidde sodat die here.</l>
<l>Sijns ontfarmede so sere.</l>
<l>Dat hi hem al die scult verliet.</l>
<l>Die knecht eenen andren siet.</l>
<l>Die onder hem was ende hem was sculdech.</l>
<l>Vp hem was hi so onuerduldech.</l>
<l>Dat hine in den carker helt.</l>
<l>Totiendat hi hem galt sijn ghelt.</l>
<l>Doe ghent vernam die ouerhere.</l>
<l>Scalt hi ghenen knecht wel sere.</l>
<l>Ende dedem pine ende verdriet.</l>
<l>Om tghelt dat hi hem verliet.</l>
<l>Totedat al vergolden was.</l>
<l>Ons here sprac sijt seker das.</l>
<l>Dat dus sal doen die hemelsce vader.</l>
<l>Ne verlaet dit niet algader.</l>
<l>Vwen euenkerstin sine mesdaet.</l>
<l>Als verre alst an v gaet.</l>
<l>Hierna scriuen si vordan.</l>
<l>Alle drie sonder ian.</l>
<l>Dat ons here ihesus voer dane.</l>
<l>Ende quam ouer die iordane.</l>
<l>Jn dat land van iudea.</l>
<l>Die galiseusce  volchden hem na.</l>
<l>Ende die gansti ende ghenas.</l>
<l>Die fariseen vernamen das.</l>
<l>Ende quamen om te proeuene dare.</l>
<l>Ende vraechden oft gheorloft ware.</l>
<l>Dat een man sijn wijf begaue.</l>
<l>Jhesus andworde daraue.</l>
<l>God heft dat vwelic gheset.</l>
<l>Bedi ne ward ghene wet.</l>
<l>Dat enech man dat soude breken.</l>
<l>Doe brochten si vord hare treken.</l>
<l>Ende togheden mo's4yses orlof.</l>
<l>Ons here andworde daerof.</l>
<l>Dat gheen man van sinen wiue.</l>
<l>Ne sciede en ware dat soe van liue.</l>
<l>Onwandel ende dorper ware.</l>
<l>Nochtan ne moesti na hare.</l>
<l>Altoes hebben gheen ander wijf.</l>
<l>Als langhe alsoe hadde lijf.</l>
<l>Doe seiden die apostele daer.</l>
<l>Dat uwelic ware harde suaer.</l>
<l>Ende dat omberren ware dat beste.</l>
<l>Mar ons here prijsde int leeste.</l>
<l>Die ghene die dor gode allene.</l>
<l>Hem hilden van wiuen rene.</l>
<l>Dar brochtmen hem kinder ane.</l>
<l>Hi benediet ende ghinc dane.</l>
<l>Lvcas scriuet na dese dinc.</l>
<l>Dat ons here in galile ghinc.</l>
<l>Want in iudea wildmenne ontliuen.</l>
<l>Tien tiden als wijt bescriuen.</l>
<l>Quamen mede te hem dare.</l>
<l>Die hem brochten eene mare.</l>
<l>Dat p's4ylatus hadde dod.</l>
<l>Van galile eene scare grod.</l>
<l>Dar si sacrerden dar ter stede.</l>
<l>Haddi haer bloet ghemingelt mede.</l>
<l>Ende ic seggu hoet dartoe quam.</l>
<l>Een bedrieghere als ict vernam.</l>
<l>Seide dat hi gods sone ware.</l>
<l>lees galileusce</l>
<l>Ende hadde eene grote scare.</l>
<l>Van dien van galile met him.</l>
<l>Die leeddi in garissim.</l>
<l>Ende seide dat hi soude tewaren.</l>
<l>Van  hem allen te hemele varen.</l>
<l>Alsi hem sacrificie daden.</l>
<l>P's4ylatus heftse verraden.</l>
<l>Ende sloechene ende de sine mede.</l>
<l>Nv waenden die liede dar ter stede.</l>
<l>Dat si quaet hadden ghedaen mee.</l>
<l>Dan dat ander volc van galilee.</l>
<l>Ende si storuen om haer mesdaet.</l>
<l>Ons here seide dat also quaet.</l>
<l>Die iueden waren ende dat si souden.</l>
<l>Bederuen en ware of si wouden.</l>
<l>Haer mesdaet betren so.</l>
<l>Ghelikerwijsdat in c's4ylo.</l>
<l>Een tur dod viel .xviii. man.</l>
<l>Dien si selue wrochten nochtan.</l>
<l>Darvp so seidi een bispel.</l>
<l>Dat wileneer also gheviel.</l>
<l>Dat een man hadde .i. vijchboem.</l>
<l>Als hi om die vrucht nam goem.</l>
<l>Ende hi neghene deran vant.</l>
<l>Hiet hine afhouwen tehand.</l>
<l>Want [hi]  belemmerde die stad.</l>
<l>Sodat die cnape cume verbat.</l>
<l>Dat menne .i. iaer noch proeuen soude.</l>
<l>Om te wetene of hi woude.</l>
<l>Dan niet draghen. men souden sciere.</l>
<l>Vddoen ende werpen in den viere.</l>
<l>Hi meende wi ne betren ons hier.</l>
<l>Wi moeten int helsce vier.</l>
<l>Vp eenen saterdach so was.</l>
<l>Dat hi predecte seghet lucas.</l>
<l>Jn eerer s's4ynagoghen dar quam.</l>
<l>Een siec wijf als ict vernam.</l>
<l>Die hadde ghecriemt .xviii. iaer.</l>
<l>Die quade gheest doe soe quam daer.</l>
<l>Leide ons here sijn hand.</l>
<l>Vp hare ende soe ghenas tehand.</l>
<l>Dar quam te hem sulc farisee.</l>
<l>lees Vor</l>
<l>Ende seide rume galilee.</l>
<l>Herodes wildi verslaen.</l>
<l>Dar vorseide ons here saen.</l>
<l>Sine dod ende sine verrisenesse.</l>
<l>Ende seide sijt dies wel ghewesse.</l>
<l>En ne seghet van mi ghene scrifture.</l>
<l>Dat ic prophete die doet besure.</l>
<l>Jewer dan te iherusalem.</l>
<l>Dus ne steruic niet van hem.</l>
<l>Darna alst scrijft sente ian.</l>
<l>Doe quam eene feeste daeran.</l>
<l>Ende sine maghe seiden te hem.</l>
<l>Vare int land van iherusalem.</l>
<l>Dat dine ionghers moghen sien.</l>
<l>Miraclen die van di ghescien.</l>
<l>Openbare die vor die liede.</l>
<l>Sie. dar dese tale af ghesciede.</l>
<l>Waren maghe an onsen here.</l>
<l>Ende wilden van hem hebben eere.</l>
<l>Dat si te werder souden wesen.</l>
<l>Ons here andworde desen.</l>
<l>Vard te feesten in ne vaerre niet.</l>
<l>Ten eersten daghe mar eer soe ghesciet.</l>
<l>So quam hi dar in hemelicheiden.</l>
<l>Die iueden sochten ende seiden.</l>
<l>Waer es die ghene ende oueral.</l>
<l>Was onder tfolc van hem ghescal.</l>
<l>Sulc seide dat hi goet ware.</l>
<l>Sulc seide dat hi ware een droghenare.</l>
<l>Doe hi was comen in den temple.</l>
<l>Leerdi den volke exemple.</l>
<l>Van wondre seide dar menech man.</l>
<l>Wanen comt dat dese lettren can.</l>
<l>Hi ne leerde noit no hare no dare.</l>
<l>Sulc seide dat xpristus ware.</l>
<l>Andre seiden ons es cont des.</l>
<l>Wanen dese gheboren es.</l>
<l>Als xpristus comt sal na no bi.</l>
<l>Niemen weten wanen hi si.</l>
<l>Dit seiden si want 's4ysaias.</l>
<l>Ghewaghet in sine boeke das.</l>
<l>Sijn gheslachte ward onuertellic mede.</l>
<l>Hi meende na die gollichede.</l>
<l>Van der meenter ghelofde an hem.</l>
<l>Vele volx in iherusalem.</l>
<l>Ende seiden als xpristus comt voreen.</l>
<l>Hine doet meerre tekin gheen.</l>
<l>Die princhen senden derane.</l>
<l>Boden om hem te vane.</l>
<l>Ons here seide ghi soeket mi nv.</l>
<l>Ende ghi ne sult mi niet vinden segghic v.</l>
<l>Want dar ic bem suldi niet comen.</l>
<l>Doe seide sulc van hem somen.</l>
<l>Hets een prophete sulc openbare.</l>
<l>Seide dat xpristus ware.</l>
<l>Die boden keerden van der stede.</l>
<l>Toten heren darna mede.</l>
<l>Die vragheden twi sine niet ne vinghen.</l>
<l>Ende si andworden tien dinghen.</l>
<l>Noit man sprac als dese voreen.</l>
<l>Doe scoudse die fariseen.</l>
<l>Ende vraechden si di vercleet.</l>
<l>Want menne ghenen vroedren ne weet.</l>
<l>Die an hem gheloeft iet.</l>
<l>Dan al tferdoemde diet.</l>
<l>Nichodemus andworde deran.</l>
<l>Ons wet ne doemt ghenen man.</l>
<l>Soe ne verneemt teerst an sine word.</l>
<l>[Watso] [hi] [heuet] [verbord.]</l>
<l>[Mar] [weest] [seker] [ouerwaer.]</l>
<l>[Haddene] [dandre] [dar.]</l>
<l>Also gheord als hi ons  dede.</l>
<l>Si souden an hem ghelouen mede.</l>
<l>Doe seidsi bestu bedroghen dan.</l>
<l>Van den galiseuscen  man.</l>
<l>Soet  die scrifture van galilee.</l>
<l>Ne comt prophete nemmermee.</l>
<l>Tilicke als ons scriuet sente ian.</l>
<l>Quam ihesus in den tempel daran.</l>
<l>Dar hi sat ende leerde die liede.</l>
<l>Nv hord wat hem dar ghesciede.</l>
<l>Die fariseen ende die scriben mede.</l>
<l>Brochten vor hem dar ter stede.</l>
<l>Een wijf in hoerdoem gheuaen.</l>
<l>lees verleet</l>
<l>hi ons lees hine ?</l>
<l>lees galileuscen</l>
<l>lees Soect</l>
<l>Ende daden hem die dinc verstaen.</l>
<l>Want mo's4yses in die wet ghebod.</l>
<l>Dat men sulke steende dod.</l>
<l>Dit hadsi  want si waenden wel.</l>
<l>Dat hi in doemene soude sijn fel.</l>
<l>Of ongherecht ende ieghen die wet.</l>
<l>Die van mo's4yses was gheset.</l>
<l>Hi boech hem ter erden neder.</l>
<l>Ende screef ende rechtem vp weder.</l>
<l>Doe seidi die es sonder sonde.</l>
<l>Werpe eerst vp hare nv ter stonde.</l>
<l>Echt boech hi hem ter erden neder.</l>
<l>Ende screef metten vingher weder.</l>
<l>Mar wat hi screef wetic niet.</l>
<l>Sijn vonnesse horde tiuedsce diet.</l>
<l>Ende ghinghen vten monstre daer.</l>
<l>Deen voren ende dander naer.</l>
<l>Ende lieten onsen here allene.</l>
<l>Ende twijf metten ionghers ghemene.</l>
<l>Dar scalt hise van dien mesdade.</l>
<l>Quite ende soe nemmee ne mesdade.</l>
<l>Ons here seide dar ter stede.</l>
<l>Wacht v van alre vrechede.</l>
<l>Dit leuen es curt merket wel.</l>
<l>Darvp seidi hem een bispel.</l>
<l>Dat een rike man hiertevoren.</l>
<l>Was dien wel wies sijn coren.</l>
<l>Doe visierdi dor die saken.</l>
<l>Dat hi scuren wijt soude maken.</l>
<l>Ende spreken te sire zielen so.Dat</l>
<l>soe ate ende ware vro.</l>
<l>Ende behiete haer langhe lijf.</l>
<l>Ons here seide dul ca's4ytijf.</l>
<l>Te nacht enstu dat leuen dijn.</l>
<l>Dattu ghereet heues wies saelt sijn.</l>
<l>Darna seidi openbare.</l>
<l>Dat hi licht der werelt ware.</l>
<l>Ende ander dinc lanc ende suaer.</l>
<l>Oec seidi al openbaer.</l>
<l>Dat hi ware die godssone.</l>
<l>Oec seidi si waren die gone.</l>
<l>Die steruen souden in haer sonden.</l>
<l>Si souden weten wel tien stonden.</l>
<l>lees dadsi</l>
<l>Wie hi ware alsine onwerden.</l>
<l>Verheuen hadden van der erden.</l>
<l>Oec seidi hem mede ghinder.</l>
<l>Dat si no gods no abrahams kinder.</l>
<l>Ne waren ende dat abraham sach.</l>
<l>Seidi mede sinen dach.</l>
<l>Doe seiden die iueden daer.</l>
<l>Du ne hefs noch niet .l. iaer.</l>
<l>Hefstu abraham ghesien.</l>
<l>Ons here andworde te dien.</l>
<l>Jc bem eer oit abraham was.</l>
<l>Die iueden die bolghen das.</l>
<l>Ende wilden stenen hi dectem.</l>
<l>Ende rumde den tempel iherusalem.</l>
<l>UOrd seghet ian dat ihesus quam.</l>
<l>Dar hi eenen man vernam.</l>
<l>Die al blent gheboren was.</l>
<l>Sine ionghers vraechden das.</l>
<l>Offen die sonden hadden ghescent.</l>
<l>Dat hi gheboren was al blent.</l>
<l>Jhesus seide dattet bedi ware.</l>
<l>Dat gods werc vp hem bare.</l>
<l>Doe maecti muedre al nuwe.</l>
<l>Van der erden ende van sire spuwe.</l>
<l>Ende bestreeker sijn oghen mede.</l>
<l>Hi ghebod hem dar ter stede.</l>
<l>Ganc te s's4yloe ende duach.</l>
<l>Hi deet ende altehand hi sach.</l>
<l>Vp eenen saterdach so was.</l>
<l>Dat dit ghesciede als ict las.</l>
<l>Dies seiden die fariseen.</l>
<l>Als sijt wisten ouereen.</l>
<l>Dat ons here dien man ghenas.</l>
<l>Dat hi van gode niet ne was.</l>
<l>Want hi brac den saterdach.</l>
<l>Te hem seiden si diene sach.</l>
<l>Eere gode dits een sondare.</l>
<l>Die man prijsden al openbare.</l>
<l>Jhesus ende vraechdem in desen.</l>
<l>Of si sine ionghers wilden wesen.</l>
<l>Doe vloectene die fariseen.</l>
<l>Ende seiden wes sire ionghers een.</l>
<l>Wi sijn ionghers mo's4yses.</l>
<l>Wi ne weten niet wie hi es.</l>
<l>Mettien staken si vd dien man.</l>
<l>Sodat die tijt quam daran.</l>
<l>Datten ihesus vant aldare.</l>
<l>Ende seide dat hi gods sone ware.</l>
<l>Die man gheloefde an onsen here.</l>
<l>Ende anebeden dor sine eere.</l>
<l>Ons here seide te hem.</l>
<l>Jc bem comen dat vernem.</l>
<l>Jn vonnesse der werelt indien.Dat</l>
<l>die blende sullen sien.</l>
<l>Ende die siende worden blent.</l>
<l>Hord vord dart iohannes ent.</l>
<l>Matheus scrijft darna saen.</l>
<l>Dat ihesus quam vdward ghegaen.</l>
<l>Vor hem knielde een ionghelinc.</l>
<l>Die hem vraechde eene dinc.</l>
<l>Wat hi soude doen om ewelike.</l>
<l>Te besittene hemelrike.</l>
<l>Ons here seide houd die ghebode.</l>
<l>Die die wet ghebiet van gode.</l>
<l>Hi seide ic ne braker noit negheen.</l>
<l>Doe leerdem ons here een.</l>
<l>Vpdat hi vulmaect wilde wesen.</l>
<l>Vercop al tijn ende gheft na desen.</l>
<l>Den aermen ende volch mi naer.</l>
<l>Den ionghelinc dien dit was suaer.</l>
<l>Ende ward droeue want hi was rike.</l>
<l>Ons here seide ghemeenlike.</l>
<l>Ten ionghers dat een kemel bet mochte.</l>
<l>Eere naelden oghen liden sochte.</l>
<l>Al gheladen dan die vrecke  rike.</l>
<l>Dor die porte van hemelrike.</l>
<l>Die ionghers andworden na desen.</l>
<l>Wie sal dan behouden wesen.</l>
<l>God andworde ghelooft des.</l>
<l>Dat der werelt onmueghelic es.</l>
<l>Dies es god machtech ghenoech.</l>
<l>Mede te doene sijn gheuoech.</l>
<l>PJeter seide alst lucas seghet.</l>
<l>Dar dit in bescreuen leghet.</l>
<l>Here wi ebben al ghelaten.</l>
<l>Ende volghen diere straten.</l>
<l>Wat sal ons dan ghescien.</l>
<l>Ons here andworde dien.</l>
<l>Vordward weet dat wel dat ghi.</l>
<l>Die al liet ende volghet mi.</l>
<l>Ten ioncsten daghe als ghi  in der stede.</l>
<l>Sijt  van sire moghenthede.</l>
<l>Des menscen sone suldi dan.</l>
<l>Vp .xii. stoele ghi .xii. man.</l>
<l>Sitten ende doemen alsowel.</l>
<l>Die .xii. gheslachten van 's4ysrahel.</l>
<l>Ende wieso goet laet meerre of minder.</l>
<l>Of vader. of maghe. of wijf of kinder.</l>
<l>Dor mi ic salt hem na dit leuen.</l>
<l>Dat onderuout wedergheuen.</l>
<l>Ende darna mede sonder blijf.</l>
<l>Te lone tewelike lijf.</l>
<l>DJe fariseen sprect matheus.</l>
<l>Horden dat ons here aldus.</l>
<l>Sprac dat men soude die werelt aten.</l>
<l>Ende tgoet begherren te maten.</l>
<l>Met hem hilden si haer spot.</l>
<l>Doe seidem ons here god.</l>
<l>Een bispel vp hare vrechede.</l>
<l>Dat wilen in eere stede.</l>
<l>Een rike man was die hem clede.</l>
<l>Met purpre ende met bissen mede.</l>
<l>Verweendelike so at hi.</l>
<l>Een aerm man so was darbi.</l>
<l>Hiet lazarus die lettel at.</l>
<l>Ende begerde te wesene sat.</l>
<l>Van den crumen diere bleuen.</l>
<l>Ende niemen ne wildse hem gheuen.</l>
<l>Die honde lecten sine sere.</l>
<l>Darnaer starf die rike here.</l>
<l>Ende ward in die helle begrauen.</l>
<l>Oec starf die aerm man van hauen.</l>
<l>Ende ward gheuoert in abrahams scoet.</l>
<l>Die rike lach in die dod.</l>
<l>Ende heft den aermen versien.</l>
<l>Ende bat hem een dropel mettien.</l>
<l>Te lauene sine tonghe algader.</l>
<l>Oec hiet hi abrahame vader.</l>
<l>Mar het ward hem al ontseit.</l>
<l>Om sine weelde om sine vrecheit.</l>
<l>Doe bat hi sijnd doch lazarus.</l>
<l>lees hi</l>
<l>lees Sit</l>
<l>Abraham in mijns vader huvs.</l>
<l>Jc ebbe .v. broedre sech hem dat.</l>
<l>Dat si scuwen dese stad.</l>
<l>Abraham sprac hi  si ebben propheten.</l>
<l>Ende mo's4ysesse doen dat si eeten.</l>
<l>Hierbi so waendmen wel das.</l>
<l>Dat dese rike een iuede was.</l>
<l>Want abraham die hietene sone.</l>
<l>Ende hi hem vader weder die gone.</l>
<l>Nu suldi merken ende verstaen.</l>
<l>Eert paradijs ward ondaen.</l>
<l>Metter dod van onsen here.</l>
<l>Die goede die verdienden eere.</l>
<l>Haer zielen voeren na der dod.</l>
<l>Jn eene stad hiet abrahams scod.</l>
<l>Dat was buten an die helle.</l>
<l>Sonder pine waest dar ic telle.</l>
<l>Ende een deel claer ende dese stede.</l>
<l>Heet iob in sinen boec deimsterhede.</l>
<l>Want dat ne was niet so claer.</l>
<l>Als in hemelrike aldaer.</l>
<l>Van abraham het die name ghewan.</l>
<l>Want hi was die eerste man.</l>
<l>Die dat predecte openbare.</l>
<l>Dat waer .i. warechtech god ware.</l>
<l>Jn dese stede was lazarus.</l>
<l>Dar ons here of sprac aldus.</l>
<l>ONs here sprac ten ionghers vord.</l>
<l>Als lucas seghet in sine word.</l>
<l>Een bispel dat een rike man.</l>
<l>Eenen meiere onder hem ghewan.</l>
<l>Dar hem die mare of quam mede.</l>
<l>Dat hi sijn goet qualike verdede.</l>
<l>Hi ontbotene om ghene dinghe.</l>
<l>Ende eeste van hem rekeninghe.</l>
<l>Hi wilden doen van sinen goeden.</l>
<l>Die meier ontsach hem aremoeden.</l>
<l>Hi ne conste pinen cleen no grod.</l>
<l>Ende hi scaemdem te biddene brod.</l>
<l>Doch pensdi oe hi mochte ontfaren.</l>
<l>Der armoeden die sculdech waren.</l>
<l>Sinen here verliet hi tgrote.</l>
<l>Dat was bedi als menne verstote.</l>
<l>hi is overtollig</l>
<l>Van den  ambachte dat hi hem brod.</l>
<l>Gheuen soude te sire nod.</l>
<l>Die vroescap prijsde god indien.Dat</l>
<l>hi hem also conste vorsien.</l>
<l>Niet dat hi recht dede ende wel.</l>
<l>Ons here seide in dit bispel.</l>
<l>Maect v oec vriende met goede.</l>
<l>Dat v na dese armoede.</l>
<l>Als dit leuen sal tegaen.</l>
<l>Jn die ewelike huse ontfaen.</l>
<l>Sulke verstaen niet wel dit word.</l>
<l>Die rouen  ende gheuen vord.</l>
<l>[Om] [haer] [profijt] [eer] [si] [hebben] [breke.]</l>
<l>[Dats] [eene] [sonde] [vergheueleke.]</l>
<l>Mar die den armen neemt sijn goet.</l>
<l>Ende darmede offrande doet.</l>
<l>Dats als wel ontfaen vor gode.</l>
<l>Alsmen tkint vor den vader dode.</l>
<l>Ons here sprac die knecht die weet.</l>
<l>Sijns heren wille ende hem doet leet.</l>
<l>Die sal sere teblouwen wesen.</l>
<l>Mar die knecht die niet ne weet van desen.</l>
<l>Ende verbelghet sinen here.</l>
<l>Dien salmen bluwen niet so sere.</l>
<l>Om dit word es noch sulc die keert.</l>
<l>Hem achter ende wil niet sijn gheleert.</l>
<l>Mar dans niet donwetende knecht.</l>
<l>Mar die ghene die scuvt recht.</l>
<l>DOe sprac ihesus vord als ict las.</l>
<l>Dat wilen een huvsman was.</l>
<l>Die wermanne  hurde in sinen wijngard.</l>
<l>Ende elkerliken beheten ward.</l>
<l>Eenen penninc quam hi spade ofte vro.</l>
<l>Tsauonts loende die man also.</l>
<l>Dat hi gaf eenen penninc.</l>
<l>Hem die achterste te werke ghinc.</l>
<l>Ghelijc dat hi den eersten dede.</l>
<l>Doe spracker een of dar ter stede.</l>
<l>Ende seide twi doestu ditte.</l>
<l>Wi ebben al den dach die hitte.</l>
<l>Ghedreghen ende den last niet clene.</l>
<l>Ende dese waer eene wile allene.</l>
<l>In deze zin ontbreekt een onderwerp (men) (of) (si). Red.</l>
<l>hier ontbreekt den riken lees wecmanne</l>
<l>Hebben loen ghelijc ons echt.</l>
<l>Vrient sprac die man ic doe di recht.</l>
<l>Dijn vordwarde was een penninc.</l>
<l>Ende ic wille ghelike dinc.</l>
<l>Desen gheuen moetic niet.</l>
<l>Dese wijngard die bediet.</l>
<l>Die heleghe kerke dar elc in dient.</l>
<l>Die wille sijn ons heren vrient.</l>
<l>Die penninc dar hem tfolc om ellende.</l>
<l>Es sonder beghin ende sonder ende.</l>
<l>Bedi hi es ront alomme.</l>
<l>Bediet dien loem  die sonder somme.</l>
<l>Es an ghereken  nemmermeere.</l>
<l>Dien sal gheuen ons here.</l>
<l>Hen die dienen in sinen wijngard.</l>
<l>Dat si als wel ghegeuen ward.</l>
<l>Dierre quam spade als diere quam vro.</l>
<l>Dat machmen verstaen also.</l>
<l>Sulc comt te gode in die kintscede.</l>
<l>Sulc in die iueghet ende sulc mede.</l>
<l>Als hi ter manheit es comen.</l>
<l>Sulc heft oec die vurtste  ghenomen.</l>
<l>Totedat hi comt ten .lx. iaren.</l>
<l>Ende sulc in dachterste oude tewaren.</l>
<l>Ons here heft niemen onwerd.</l>
<l>Wieso hem dient in sinen wijngaerd.</l>
<l>Hi sal elken den penninc gheuen.</l>
<l>Dats elken tewelike leuen.</l>
<l>Jnt ende sprac hi van den bispele.</l>
<l>Datter sijn gheroepen vele.</l>
<l>Ende lettel vdvercoren.</l>
<l>Dits vrese ons allen diertoe horen.</l>
<l>Lvcas doet ons des ghewach.</l>
<l>Dat vp eenen saterdach.</l>
<l>Jhesus at dat weet voreen.</l>
<l>Met eenen was prince der fariseen.</l>
<l>Een man diet water hadde gheladen.</l>
<l>Stont vor hem die fariseen daden.</l>
<l>Wachte dartoe of hi plaghe.</l>
<l>Te gansene vp den saterdaghe.</l>
<l>Hi vraechde oft moeste wesen.</l>
<l>Dat men tsaterdaghes moeste ghenesen.</l>
<l>lees loen</l>
<l>lees ghebreken</l>
<l>lees vurste</l>
<l>Si sueghen ende ter seluer stont.</l>
<l>Maecti den man ghesont.</l>
<l>Die  proefdem gheorlouet ditte.</l>
<l>Viele eene beeste in eenen pitte.</l>
<l>Dat mense vte te haelne plaghe.</l>
<l>Bi orloue vp den saterdaghe.</l>
<l>Nochtan waest noit gheset.</l>
<l>Noch verboden in die wet.</l>
<l>Man te gansene vp den saterdach.</l>
<l>Al visierden si desen dach.</l>
<l>Die iueden ieghen onsen here.</l>
<l>Het was al om sijn onnere.</l>
<l>Ons here seide aldar ter steden.</l>
<l>Alstu ter brulocht werds ghebeden.</l>
<l>Ne sit int vordbarste niet.</l>
<l>Vp auenture of ghesciet.</l>
<l>Datter come een hogher man.</l>
<l>So moestu wech met scanden dan.</l>
<l>Mar sit neder so machti eere.</l>
<l>Ghescien so di die here.</l>
<l>Heet sitten ter ogher steden.</l>
<l>Dit sprac hi ieghen die condicheden.</l>
<l>Der fariseen die emmermere.</l>
<l>Stonden na der werelt eere.</l>
<l>Sinen werd dien leerdi mede.</l>
<l>Te doene ontfarmechede.</l>
<l>Hi sprac alstu sult tetene gheuen.</l>
<l>Bit ghenen riken. no maghe. no neuen.</l>
<l>Dies di moghen wederdanken.</l>
<l>Bit den armen ende bit den cranken.</l>
<l>Dies di danken niet ne moghen.</l>
<l>Men sals di danken ende verhueghen.</l>
<l>Jn die verrisennesse hiernaer.</l>
<l>Metten goeden dats waer.</l>
<l>Doe seide een van dien dar saten.</l>
<l>Salech es hi vtermaten.</l>
<l>Die ghene die eten sal dat brod.</l>
<l>Met gode in dat rike grod.</l>
<l>HJernaer als ons scriuet ian.</l>
<l>So quam eene wijnghe deran.</l>
<l>Te iherusalem in die stede.</l>
<l>Die iudas machabeus dede.</l>
<l>Setten doe hi weder wide.</l>
<l>lees Doe</l>
<l>Den monster die die vermaledide.</l>
<l>Antiochus ontreinde dat quaet.</l>
<l>Also alst hiervoren staet.</l>
<l>Ghene wiehinghe ghelach.</l>
<l>Vp den .xxv.sten dach.</l>
<l>Van decembre ende bi desen.</l>
<l>So moest in den winter wesen.</l>
<l>Jn den tempel wandelde ihesus.</l>
<l>Jn salomons porticus.</l>
<l>Mure. kerkoue. ende portale.</l>
<l>Heet die scrifture altemale.</l>
<l>Tempel dicke wile bi namen.</l>
<l>Mar in den hoghen tempel quamen.</l>
<l>Dierein dienden ende niemen el.</l>
<l>Die iueden die waren fel.</l>
<l>Berincden onsen  ihesus.</l>
<l>Ende seiden oftu best xpristus.</l>
<l>Dat sech ons al openbare.</l>
<l>Dit seiden si bedi oft so ware.</l>
<l>Dat hijs lide si soudene vaen.</l>
<l>Jnderghelikeof hi mesdaen.</l>
<l>Hadde met groter condichede.</l>
<l>Jeghen des keisers moghentede.</l>
<l>Ons here die haer herte wiste.</l>
<l>Andworde aldus met liste.</l>
<l>Jc spreke ende ghi ne ghelouets niet.</l>
<l>Mine ghewerke die ghi siet.</l>
<l>Gheuen orconde van mi.</l>
<l>Oec so seidi daerbi.</l>
<l>Wi sijn een ic ende mijn vader.</l>
<l>Dit sulwi ghelouen allegader.</l>
<l>Dat die heleghe drieuoudechede.</l>
<l>Een es in die gollichede.</l>
<l>Om dese word namen si stene.</l>
<l>Ende wilden werpen alghemene.</l>
<l>Ons here seide ten iueden saen.</l>
<l>Vele duegheden ebbic onder v ghedaen.</l>
<l>Om welke dueghet steent ghi mi dan.</l>
<l>Doe andworde die quade man.</l>
<l>Om ghene dueghet stenen wi di noch.</l>
<l>Mar omdattu spreex ghedroch.</l>
<l>Ende al eist dattu mensce sijs.</l>
<l>Dattu sprex in derre wijs.</l>
<l>hier ontbreekt here</l>
<l>Alsoftu di god wilds maken.</l>
<l>Doe proefdi hem in waren saken.</l>
<l>Dat sine redene was goet.</l>
<l>Ende sochte haren moet.</l>
<l>Hieromme sochten sine te vane.</l>
<l>Hi ghinc vte ende maectem dane.</l>
<l>Vd haren lande es hi saen.</l>
<l>Ouer die iordane ghegaen.</l>
<l>Ian seghet ons dar ict in las.</l>
<l>Tien tiden dat ihesus was.</l>
<l>Dat was in bethania.</l>
<l>Dar martha was ende maria.</l>
<l>Hare broeder siec hiet lazarus.</l>
<l>Die sustre ontboden hem aldus.</l>
<l>Here dijn vrient es tonghemake.</l>
<l>Ons here seide dese sake.</l>
<l>Ne draghet ter dod in ghenen kere.</l>
<l>War dat men smenscen sone eere.</l>
<l>Darna bleef hi .ij. daghe daer.</l>
<l>Sinen ionghers seidi darnaer.</l>
<l>Laet ons in iudea gaen.</l>
<l>Sine ionghers andworden saen.</l>
<l>Die iueden wilden di achterst stenen.</l>
<l>Wat wiltu nv dar weder menen.</l>
<l>Dar heft hem ons here gheleerd.</l>
<l>Dat also saen oft eer verkeerd.</l>
<l>Des menscen sin dans ghene saghe.</l>
<l>Als die wilen van dien daghe.</l>
<l>Gawi veruaerd v niet das.</l>
<l>Gawi mede sprac thomas.</l>
<l>Ende laet ons met hem bliuen dod.</l>
<l>Doe seide ons here al blod.</l>
<l>Lazarus die es dod bleuen.</l>
<l>Ghi weet wel dat ic darbeneuen.</l>
<l>Niet ne was van uwer side.</l>
<l>Bem ic dies vro ende blide.</l>
<l>Dus quam in bethania.</l>
<l>Dat es .xv. stadia.</l>
<l>Buter stad van iherusalem.</l>
<l>Sine ionghers quamen met hem.</l>
<l>Martha quam buter stede.</l>
<l>Teghemoete ende seidem mede.</l>
<l>Here hadstu hier ghewesen.</l>
<l>Mijn broeder ware niet dod in desen.</l>
<l>Jhesus seide hi sal verrisen.</l>
<l>Dat verstont soe in derre wisen.</l>
<l>Dat hi te doemesdaghe meende.</l>
<l>Om haer suster die sere weende.</l>
<l>Maria es martha ghegaen.</l>
<l>Aldar si teieghenworden staen.</l>
<l>Maria martha ende met hem.</l>
<l>Vele iueden van iherusalem.</l>
<l>Riepen met natten oghen ihesus.</l>
<l>Com vord harevd lazarus.</l>
<l>Aldar quam hi vord met banden.</l>
<l>Bede an voete ende an handen.</l>
<l>Sijn ansichte was tien stonden.</l>
<l>Met eere sudarien verbonden.</l>
<l>.iiij. daghe haddi gheweest dod.</l>
<l>Vele die dit wonder grod.</l>
<l>Saghen van iherusalem.</l>
<l>Die gheloofden an hem.</l>
<l>Vele ghingher ter fariseen.</l>
<l>Ende seident hem want wonder sceen.</l>
<l>Sodat men vele ende groter eere.</l>
<l>Onder tfolc sprac van onsen here.</l>
<l>DJe bisscoppe ende die fariseen.</l>
<l>Namen haren raet ouereen.</l>
<l>Ende seiden wat doen wi: dese doet.</l>
<l>So menech tekin scone ende goet.</l>
<l>Laten wine aldus so sal.</l>
<l>An hem ghelouen die werelt al.</l>
<l>Die romeine sullen comen mede.</l>
<l>Ende nemen ons volc ende stede.</l>
<l>Want die heidine hadden hiertevoren.</l>
<l>Dese stad werd ende vercoren.</l>
<l>Alse c's4yrus ende alexander.</l>
<l>Ende pompeius ende sulc ander.</l>
<l>Ende dese man hi seghet.</l>
<l>Dat an onse sacrificie ne leghet.</l>
<l>Niet eentwint no grod no cleine.</l>
<l>Als dat weten die romeine.</l>
<l>Dat si sonder die godswrake.</l>
<l>Moghen doen aldusdane sake.</l>
<l>Sullen si tempel ende rijchede.</l>
<l>Nemen ende oec onse stede.</l>
<l>Dartoe seide ca's4yfas.</l>
<l>Die dies iaers een bisscop was.</l>
<l>Hets best dat een man sterue allene.</l>
<l>Ouer al die liede ghemene.</l>
<l>Dan al tfolc bleue verloren.</l>
<l>Dus profiterdi tevoren.</l>
<l>Dat den volke nutscap grod.</l>
<l>Ghelach an ons heren dod.</l>
<l>Onwetende waest dat hijt seide.</l>
<l>Het was der ordine wardecheide.</l>
<l>Van dien daghe pensden si vord.</l>
<l>Hoe hi best worde vermord.</l>
<l>Ende seiden waer men vonde hem.</l>
<l>Men brochtene te iherusalem.</l>
<l>Jhesus ne wilde niet openbare.</l>
<l>Metten iueden wandren darnare.</l>
<l>Mar hi ghinc wech ende de sine.</l>
<l>Jn eene stad bi der wostine.</l>
<l>Dar hi was die hiet effrem.</l>
<l>Ende sine ionghers waren met hem.</l>
<l>Lucas seghet die heleghe man.</l>
<l>Doe die tijt naken began.</l>
<l>Van der passien makede vast.</l>
<l>Sijn ansichte die lieue gast.</l>
<l>Te iherusalem te gane.</l>
<l>Ende alsi dus tiden dane.</l>
<l>Soudi dor samarien liden.</l>
<l>Ende dor galilee tien tiden.</l>
<l>Tenen inganghe van eenen castele.</l>
<l>Quamen hem te groten hele.</l>
<l>.x. laserse manne verstaet mi nv.</l>
<l>Ghebiedere riep si ihesu.</l>
<l>Ontfarme ons alghemene.</l>
<l>Jhesus andworde allene.</l>
<l>Ende seidem gaet ten papen ward.</l>
<l>Ende toghet v hemlieden mettervard.</l>
<l>Darward gaende van desen.</l>
<l>Sijn si als heuels ghenesen.</l>
<l>Een van dien .x. mercte das.</l>
<l>Dat hi al ghenesen was.</l>
<l>Die kerde tonsen here weder.</l>
<l>Ende anbedene ende viel neder.</l>
<l>Ende dat was een samaritaen.</l>
<l>Ons here seide saen.</l>
<l>Jane sinre .x. ghenesen.</l>
<l>Die .ix. waer moghen si wesen.</l>
<l>Die .ix. waren iueden mede.</l>
<l>Dies merct derane nidichede.</l>
<l>Jhesus sende boden na dat.</l>
<l>Jn der samaritane stad.</l>
<l>Ende si ontseiden tonfane.</l>
<l>Bedi die samaritane.</l>
<l>Benijdden die in iherusalem.</l>
<l>Ghinghen anbeden hem.</l>
<l>Jacob ende sente ian.</l>
<l>Worden gram vp ghenen man.</l>
<l>Ende seiden wiltu dat wi ghebieden.</l>
<l>Den hemelscen viere ghenen lieden.</l>
<l>Ende verterne altemale.</l>
<l>Jhesus scaltse om haer tale.</l>
<l>Want sijt dadent met grammen moede.</l>
<l>Aldaer nam ihesus die goede.</l>
<l>Die .xii. ouerside met hem.</l>
<l>Ende seide wi gaen te iherusalem.</l>
<l>Die profecie ende die tale.</l>
<l>Worden veruult altemale.</l>
<l>Die sijn van des menscen sone.</l>
<l>Want hi ward verraden die gone.</l>
<l>Ende den heidinen ghegheuen.</l>
<l>Bespot ende met gheselen ghedreuen.</l>
<l>Besput ghecruvst sonder saghe.</l>
<l>Verrijst hi ten derden daghe.</l>
<l>Als die tale vernamen ghinder.</l>
<l>Die .ij. zebedeus kinder.</l>
<l>Als ons matheus brinct an.</l>
<l>Jacob die meerre ende ian.</l>
<l>Waendensi vor wareit wel.</l>
<l>Dat ihesus rike in 's4ysrahel.</l>
<l>Beghinnen soude. die moeder si namen.</l>
<l>Ende rieden hare bede tesamen.</l>
<l>Jhesus te biddene eene bede.</l>
<l>Alsodat die moeder dede.</l>
<l>Ons here ne ontseide haer niet.</l>
<l>Die moeder seide sech ende ghebiet.</l>
<l>Dat dese .ij. kinder mijn.</l>
<l>Die een sit ter rechter hand dijn.</l>
<l>Ende dander ter luchtre in dijn rike.</l>
<l>Den kindren andworde cortelike.</l>
<l>Ende niet der moeder daer ter stede.</l>
<l>Omdat van hem rees die bede.</l>
<l>Wat ghi sult bidden weti niet.</l>
<l>Moghedi drinken dat verdriet.</l>
<l>Ende die dod die ic sal angaen.</l>
<l>Jawi andworden si saen.</l>
<l>Als die niet wilden ontwinken.</l>
<l>Minen nap sprac ihesus suldi drinken.</l>
<l>Tsitten dat nes niet mijn gheuen.</l>
<l>Dat verstaen wi als minen neuen.</l>
<l>Diet hebben wille onuerdient.</l>
<l>Want god die nes niemens vrient.</l>
<l>Dor maghescep of dor edelede.</l>
<l>Mar dor dueghet ende dor helechede.</l>
<l>Als die .x. dit vernamen.</l>
<l>Hadsijt onwert alle tesamen.</l>
<l>Van den .ij. broedren die bede.</l>
<l>Mar ihesus wijsdem mede.</l>
<l>Bede den .x. ende den tueen.</l>
<l>Dat hemelrike haer negheen.</l>
<l>Ne ghewonne dan met omoeden.</l>
<l>Met deser dinc wildise vroeden.</l>
<l>Dat hi hem teenen exemple gaf.</l>
<l>Hem seluen ende sprac dus deraf.</l>
<l>Des menscen sone quam niet bedi.Dat</l>
<l>men hem diende mar hi.</l>
<l>Quam omdat hi dienen wilde.</l>
<l>Hem seluen gheuen als die milde.</l>
<l>Lucas seghet ons dat hi do.</l>
<l>Quam bi der stad van iherico.</l>
<l>Ende eer hi  binnen der stede.</l>
<l>Ghenas hi eenen blenden mede.</l>
<l>Doe hi in die stad was ghegaen.</l>
<l>Was daer een rike publicaen.</l>
<l>Hiet zacheus die so sere.</l>
<l>Begerde te siene onsen here.</l>
<l>Omdat hi curt was hi ne mochte.</l>
<l>Van den volke sodat hi dochte.</l>
<l>Dat hi vp eenen boem clam.</l>
<l>Ende alsen ihesus vernam.</l>
<l>Seidi comt neder zacheus.</l>
<l>Jc moet wonen in dijn huvs.</l>
<l>Zacheus die clam neder saen.</l>
<l>Ende heftene blidelike ontfaen.</l>
<l>Dit kerde sulc ter quader dinc.</l>
<l>Dat hi ten sondare ghinc.</l>
<l>Zacheus gaf daer af  sijn goet.</l>
<l>hier ontbreekt quam</l>
<l>lees half of alf</l>
<l>Den armen met groter spoet.</l>
<l>Ende beterde vieruout mede.</l>
<l>Dat hi iemene mesdede.</l>
<l>Doe seide ons here ihesus.</l>
<l>Salech es heden worden dit huvs.</l>
<l>Dese es worden abrahams sone.</l>
<l>Des menscen sone quam om tgone.</l>
<l>Te soekene dat verdoruen ware.</l>
<l>Hem volghede eene grote scare.</l>
<l>Dar hi ghinc vte iherico.</l>
<l>Tvee blende die saten do.</l>
<l>Bi den weghe doe sijt vernamen.</l>
<l>Riepen si ghenade tesamen.</l>
<l>Die liede si scoldse sere.</l>
<l>Ende si riepen inlancsomere.</l>
<l>Ons here hi es ghestaen.</l>
<l>Ende hi riepse te hem saen.</l>
<l>Ende hi taste  haer oghen bede.</l>
<l>Tehand saghen si ghereede.</l>
<l>Doe volchden si hem vordan.</l>
<l>Hier seghet vord sente ian.</l>
<l>.vi. daghe vor pachedach.</l>
<l>Also alst ic in ianne sach.</l>
<l>Quam in bethania ihesus.</l>
<l>Jn s's4ymoens des lazers huvs.</l>
<l>S's4ymoen hadde lazers ghewesen.</l>
<l>Mar ihesus hadden ghenesen.</l>
<l>Noch haddi die name dats waer.</l>
<l>Vele iueden quamen daer.</l>
<l>Te bethanien niet indien.Dat</l>
<l>si ihesus wilden sien.</l>
<l>Mar om lazaruse mede.</l>
<l>Dien hi oec verrisen dede.</l>
<l>Want hi mede int huvs dar sat.</l>
<l>Aldar men met ihesus at.</l>
<l>Die heren van iherusalem.</l>
<l>Hadden gheuisierd onder hem.</l>
<l>Lazaruse te verslane.</l>
<l>Want ihesus dor hem grod volc quam ane.</l>
<l>Martha diende dar te male.</l>
<l>Augustin die maect dies tale.</l>
<l>Dat lazarus hem die dar saten.</l>
<l>Ende die met onsen here aten.</l>
<l>Vele seiden al openbare.</l>
<l>Hoedanich ende waer die helle ware.</l>
<l>Ende bi desen waren ghesellen.</l>
<l>So vant vroeghere die helle.</l>
<l>Dar men tevoren af wiste clene.</l>
<l>Maria die hiet magdalene.</l>
<l>Hadde eene busse van alabastre.</l>
<l>Menne vint so witte ghene plastre.</l>
<l>Nochtan dartoe sprekende sijn.</l>
<l>Die alabastre was marberijn.</l>
<l>Dar gheen vngent in arghen mach.</l>
<l>Binnen in die busse lach.</l>
<l>Van nardus diere vnghement.</l>
<l>Dat huvs veruulde al omtrent.</l>
<l>Die roke aldar soene ondede.</l>
<l>Jhesus hoft ende die voete mede.</l>
<l>Bestreecse metter diere ware.</l>
<l>Ende droghetse met haren hare.</l>
<l>Judas die quaet was ende loes.</l>
<l>Hadt onwert dat men verloes.</l>
<l>So diere specie ende mense mochte.</l>
<l>Ward so dat mense vercochte.</l>
<l>Om .ccc. peneghe gheuen.</l>
<l>Dar mochte die arme doch bi leuen.</l>
<l>Ende sulken andren dar ter stede.</l>
<l>Dochtet verlies wesen mede.</l>
<l>Al seid iudas hi ne hadde niet lief.</l>
<l>Die arme. mar hi was een dief.</l>
<l>Hi was ontfanghere deraf.</l>
<l>Dat men ihesus ende den sinen gaf.</l>
<l>Ende wat hi danofdanne stal.</l>
<l>Gaf hi wiue ende kinden al.</l>
<l>Jhesus als hijt vernam.</l>
<l>Tvi sidi desen wiue gram.</l>
<l>So heft wel ghedaen alnv.</l>
<l>Arme hebdi altoes met v.</l>
<l>Jc ne sal altoes met v niet wesen.</l>
<l>Oec prijsdi marien in desen.</l>
<l>Dat soe sijn delue  vortekine  woude.</l>
<l>Ende waerso men predeken soude.</l>
<l>Dit dar soudmen segghen mede.</l>
<l>Dat soet in sine memorie dede.</l>
<l>sprekende sijn lees spekelde fijn</l>
<l>lees deluen</l>
<l>lees vortekinen</l>
<l>Matheus seghet vord van hem.</l>
<l>Dat hi voer te iherusalem.</l>
<l>Darna ende sine apostele mede.</l>
<l>Doe hi quam dar bi der stede.</l>
<l>Teenen dorpkine heet betfaghe.</l>
<l>Hi sende voren ionghers tvee.</l>
<l>Te iherusalem in die stede.</l>
<l>Ende hiet hem bringhen mede.</l>
<l>Eene eselinne ende hare ionghe bede.</l>
<l>Die stonden in eene weghescede.</l>
<l>Ghebonden. ward datter iemen af sprake.</l>
<l>So soudsi segghen deser sake.</l>
<l>Heft te doene onse here.</l>
<l>Dus ne ontseit sijt no min no mere.</l>
<l>De eselinne was ghemene.</l>
<l>Dien armen die beesten ghene.</l>
<l>Ghevren noch ghecopen mochten.</l>
<l>Ende alsi dan darmede wrochten.</l>
<l>Moesten si hem beden ghenen  eten.</l>
<l>Vpt ionc hadde noit man gheseten.</l>
<l>Die boden waent men heten dus.</l>
<l>Pieter ende ph's4ylippus.</l>
<l>Jn desen wech nam ihesus goem.</l>
<l>Dat hi sach eenen vijchboem.</l>
<l>Der vighen lustem mar hi ne vant.</l>
<l>Niet dan bladre altehand.</l>
<l>Doe seide ons here bedi.</l>
<l>Nemmermeer come vrucht vte di.</l>
<l>Der iueden wet hi vertoghet.</l>
<l>Die verwaten es ende verdroghet.</l>
<l>Die ionghers daden ons heren word.</l>
<l>Esellinne ende ionc brochten si vord.</l>
<l>Cleder leiden si vpt ionc saen.</l>
<l>Ende daden darvp sitten gaen.</l>
<l>Marcus. lucas. ende ian.</l>
<l>Die scriuen van hem nochtan.</l>
<l>Dat hi vp desellinne reet.</l>
<l>Matheus scriuet vp bede godeweet.</l>
<l>Ende die prophete zacharias.</l>
<l>Die langhe tevoren ghewoech das.</l>
<l>Vorseiden met sire tonghe.</l>
<l>Ridende vp des ezels ionghe.</l>
<l>lees gheuen</l>
<l>Ende ic wane hi teersten sat.</l>
<l>Vp ionc ende vp die moeder na dat.</l>
<l>Als ihesus quam bi den ghebete.</l>
<l>Ant sighende van montoliuete.</l>
<l>Vele die met hem nederdaelden.</l>
<l>Tenghen  van den bomen haelden.</l>
<l>Ende stroietse in den wech ghereet.</l>
<l>Menech dede dar of sijn cleet.</l>
<l>Ende leid in den wech vor hem.</l>
<l>Tfolc oec van iherusalem.</l>
<l>Ende vremde die ten paschen quamen.</l>
<l>Ende die kinder alle tesamen.</l>
<l>Quamen ieghen hem vd.</l>
<l>Die achter quamen maecten ghelud.</l>
<l>Met luder stemmen voren ende na.</l>
<l>Jn ebreusch songhen si osanna.</l>
<l>Dauids sone ghebenedijt.</l>
<l>Dat vorseiden si ter tijt.</l>
<l>Onwetende ende al openbare.</l>
<l>Dat hi hemels coninc ware.</l>
<l>Die fariseen seiden te gode.</l>
<l>Dat hi sine ionghers verbode.</l>
<l>Ons here seide suighen si.</l>
<l>Die stene sullen roepen bedi.Dat</l>
<l>sceen ter passien openbare.</l>
<l>Als die apostele sueghen van vare.</l>
<l>Die stene scurden ende riepen das.</l>
<l>Dat hi here der werelt was.</l>
<l>Lvcas die bescriuet ons dat.</l>
<l>Teerstdat hi quam bi der stad.</l>
<l>Weendi vp hare ende sprac.</l>
<l>Kennestu oec dijn onghemac.</l>
<l>So soudstu wenen dine viande.</l>
<l>Sullen di beligghen te diere scande.</l>
<l>Ende di anguissen vtermaten.</l>
<l>Noch niewer steen vp andren laten.</l>
<l>Nv es di dit al oncont heden.</l>
<l>Want dit es dijn dach van vreden.</l>
<l>Bedi sal men  di destrueren.</l>
<l>Dattu niet ne kennets dijn visiteren.</l>
<l>Als hi was comen binnen der stede.</l>
<l>Was al die stad in roere mede.</l>
<l>Ende vraghedem wie dat ware.</l>
<l>lees Telghen</l>
<l>Tfolc dat seide al openbare.</l>
<l>Dat ihesus ware van nazareth.</l>
<l>Dus ward hi ontfaen of bet.</l>
<l>Jn den tempel es hi ghegaen.</l>
<l>Aldaer dedi wel verstaen.</l>
<l>Dat der papen scult was dat.</l>
<l>Dat men vellen soude die stad.</l>
<l>Om tghewin van harre male.</l>
<l>Hadden si ins tempels portale.</l>
<l>Beesten te copene alrehande.</l>
<l>Of iemen quame van verren lande.</l>
<l>Die ghene offrande met hem brochte.</l>
<l>Dat hise aldaer copen mochte.</l>
<l>Of armen of riken ghelt ghebrake.</l>
<l>So hadsi ghemaect andre sake.</l>
<l>Jeghen haer onscult grod of clene.</l>
<l>Dat men dar vant ghelt te lene.</l>
<l>Jn den portale vp sekerede.</l>
<l>Ende want die wet verbod oec mede.</l>
<l>Dat gheen iuede woeker name.</l>
<l>Van den andren hoesoet quame.</l>
<l>Sodat si hem prosente gheuen.</l>
<l>Den ghenen die hem sculdech bleuen.</l>
<l>Nochtan verbod ezechiel.</l>
<l>Woeker. ende miede alsowel.</l>
<l>Dit was der quader papen raet.</l>
<l>Ende hieraf quam der stede quaet.</l>
<l>Ons here nam in de hand sijn.</l>
<l>Ghemaect van repen een suepekin.</l>
<l>Ende warp vd aldaer ter stede.</l>
<l>Copers ende vercopers mede.</l>
<l>Ende al dat men te cope helt.</l>
<l>Drie  taflen ende oec dat ghelt.</l>
<l>Warp hi omme altegader.</l>
<l>Ende seide dat huvs sijns vader.</l>
<l>Een bedehuvs soude sijn tewaren.</l>
<l>Si maecterof een hol  der mordenaren.</l>
<l>Noch hi ne liet niet selue een vat.</l>
<l>Dat gods niet ne was draghen dor dat.</l>
<l>Oec leesmen dat vd sinen oghen.</l>
<l>Also clare sparken vloghen.</l>
<l>Dat die papen waren veruard.</l>
<l>lees Die</l>
<l>Ende dursten niet doen te hem ward.</l>
<l>Dus sal god wesen ghemoet.</l>
<l>Hem allen die kerkelic goet.</l>
<l>Bede vercopen ende ghelden.</l>
<l>Hi salse vdstoten ende scelden.</l>
<l>MEnech pape menech grod here.</l>
<l>Menech scriba wonderts sere.</l>
<l>Ende seidem wat tekine doestu dan.</l>
<l>Dattu di dit trex an.</l>
<l>Jhesus seidem een exempel.</l>
<l>Brect te sticken desen tempel.</l>
<l>Jc salne verwecken  in derden daghe.</l>
<l>Dit hilden si al ouer saghe.</l>
<l>Ende seiden .xlvi. iaer.</l>
<l>Wrochtmenreouer dats waer.</l>
<l>Soutune verwerken in derden daghe.</l>
<l>Mar ihesus word was ghene saghe.</l>
<l>Hi meender sinen lechame mede.</l>
<l>Dien hi des ders daghes verrisen dede.</l>
<l>Dat die hogheste tempel was.</l>
<l>Matheus seghet ende lucas.</l>
<l>Dat ons here offren sach.</l>
<l>Vele lieden vp ghenen dach.</l>
<l>Jn een arke hare ghelt.</l>
<l>Dar men des tempels omberren  helt.</l>
<l>Dar hi eene arme wedue sach.</l>
<l>Die oec offerde vp dien dach.</l>
<l>Coperine peneghe tvee.</l>
<l>Eens vierlinx wert ende nemme.</l>
<l>Hi seide so hadde meer ghegheuen.</l>
<l>Dan dandre alle want haer ne was bleuen.</l>
<l>Niet eentvint na haer gheuoech.</l>
<l>Mar den andren bleef ghenoech.</l>
<l>Oec seidi dar een bispel.</l>
<l>Vp die ghene die waenden wel.</l>
<l>Goet wesen ende gherecht.</l>
<l>Ende ander volc ontwerden echt.</l>
<l>Een fariseen ende .i. publicaen.</l>
<l>Souden in den tempel gaen.</l>
<l>Die fariseus verhief hem sere.</l>
<l>Ende hi seide ic danx di here.</l>
<l>Dat ic niet ne bem als menech tewaren.</l>
<l>Rouers onrecht ende hoeraren.</l>
<l>lees verwerken</l>
<l>lees orberren</l>
<l>Ende als dese publicaen sekerleke.</l>
<l>Tvee warf  vastic  in die weke.</l>
<l>Ende gheue tiende van minen goede.</l>
<l>Die publicaen stont in omoede.</l>
<l>Ende durste selfs niet effen vpward.</l>
<l>Sine oghen te gode hi was veruard.</l>
<l>Vor sine burst so sloech hi sere.</l>
<l>Ontfarme mijns seidi god here.</l>
<l>Jhesus sprac dien publicaen.</l>
<l>Ghi ghinct best thuvs ward sonder waen.</l>
<l>Die hem verheft sprac ons here.</l>
<l>Hi moet sijn ghenedert sere.</l>
<l>Ende die hem omoedecht in dit leuen.</l>
<l>Hi moet darna sijn verheuen.</l>
<l>Sauonts  ghinc hi daerna.</l>
<l>Weder in bethania.</l>
<l>Ende des daghes quam hi in den temple.</l>
<l>Den lieden leeren sine exemple.</l>
<l>Vele volgherder hem als  ict las.</l>
<l>Die hi allegader ghenas.</l>
<l>Oec waerre heidine dans ghene saghe.</l>
<l>Ter feesten comen te pascedaghe.</l>
<l>Om te anbedene gode.</l>
<l>Philippe baden  si als bode.</l>
<l>Dat hi hem ihesuse sien dade.</l>
<l>Ph's4ylips nam andriese te rade.</l>
<l>Ende seiden onsen here aldus.</l>
<l>Doe andworde hem ihesus.</l>
<l>Ende seide die tijt comt saen.</l>
<l>Dat smenscen sone sonder waen.</l>
<l>Onder heidine bekent sal wesen.</l>
<l>Dar vorseidi oec na desen.</l>
<l>Sijn begrauen ende sine dod.</l>
<l>Ende die nutscap darof grod.</l>
<l>Oec seidi die hier haet sijn leuen.</l>
<l>Hi sal hem ewelic lijf gheuen.</l>
<l>Die mi dient hi volghe mi naer.</l>
<l>Nv heft mine ziele vaer.</l>
<l>Vader mac dine name claer.</l>
<l>Eene stemme quam van hemelrike daer.</l>
<l>Die seide ic hebse  ghemaect claer.</l>
<l>Ende salse claer maken hiernaer.</l>
<l>Sulc diet horde seide openbare.</l>
<l>Dat die stemme een donre ware.</l>
<l>Sulc seide dinghel sprac hem an.</l>
<l>Jhesus seide dor meneghen man.</l>
<l>Niet dor mi newaer dor v.</l>
<l>So quam hier die stemme nv.</l>
<l>Die prinche der minres van erderike.</l>
<l>Ward vdgheworpen cortelike.</l>
<l>Ende eist dat ic verheuen si.</l>
<l>Van der erden ic sal te mi.</l>
<l>Alle saken trecken dan.</l>
<l>Dat verstonden die iuedsce man.</l>
<l>Dat hi tcrucen meende dermede.</l>
<l>Ende andwordem dar ter stede.</l>
<l>Wordi ghecruvst al openbare.</l>
<l>Dat hi xpristus niet ne ware.</l>
<l>Want die wet aldus bescriuet.</l>
<l>Dat xpristus ewelike bliuet.</l>
<l>Jhesus die andworde echt.</l>
<l>Jn v so es clene recht.</l>
<l>Sauonts keerdi daerna.</l>
<l>Weder in bethania.</l>
<l>Aldus bescriuet ons ian.</l>
<l>Matheus die volghet deran.</l>
<l>TEn disendaghe harde vro.</l>
<l>Quam hi weder in den tempel do.</l>
<l>Ende leider  man. wijf. ende knapen.</l>
<l>Doe quamen princhen van den papen.</l>
<l>Die vragheden in wat machte het ware.</l>
<l>Dat hi dade dat openbare.</l>
<l>Jhesus seide ic vraghe v een.</l>
<l>Jans doopsel weder soet sceen.</l>
<l>Van gode of dat anders was.</l>
<l>Si seiden wi ne weten niet das.</l>
<l>Si ne dursten anders segghen niet.</l>
<l>Ende ons here die liet.</l>
<l>Hem te andwordene dar ter stede.</l>
<l>Een bispel seidi hem mede.</l>
<l>Dat een man hadde .ij. kinder.</l>
<l>Toten eenen seidi ghinder.</l>
<l>lees lecht</l>
<l>lees lerder</l>
<l>Ganc in minen wijngart.</l>
<l>Die ontseit ende hadt onwart.</l>
<l>Ende darna so dede die gone.</l>
<l>Doe seidi ten andren sone.</l>
<l>Ganc in minen wijngart du.</l>
<l>Hi andworde ic doe nv.</l>
<l>Nochtan ne quam hire niet.</l>
<l>Welc dede dat die vader hiet.</l>
<l>Si seiden al willens onrecht.</l>
<l>Dat was die achterste knecht.</l>
<l>Jhesus andworde derane.</l>
<l>Die sondaers ende die publicane.</l>
<l>Ende die hoeraren sekerlike.</l>
<l>Sullen vor v gaen in hemelrike.</l>
<l>Echt als ons bescriuet lucas.</l>
<l>Seidi hem een bispel das.</l>
<l>Een man was sprac hiertevoren.</l>
<l>Die een wijngard hadde ercoren.</l>
<l>Die hi betunde wel ter cuere.</l>
<l>Ende setterin eene persuere.</l>
<l>Ende verhurden altehanden.</l>
<l>Ackerliede van den landen.</l>
<l>Als tijt was so sendi cnapen some.</l>
<l>Om tonfanghene die vrome.</l>
<l>Mar die villeine ghinghense verslaen.</l>
<l>Anderwarf die here saen.</l>
<l>Sendere meer dan hi eerst dede.</l>
<l>Die dorpers sloeghen die ghene mede.</l>
<l>Tachterst sendire sinen sone.</l>
<l>Ende dit dedi omme tgone.</l>
<l>Dat sine meest souden ontsien.</l>
<l>Als die dorpers saghen dien.</l>
<l>Seidsi dits oer van den goede.</l>
<l>Slaen wi desen sonder hoede.</l>
<l>So bliuen wi heren. met groter onwerde.</l>
<l>Worpen si dien vten wijngarde.</l>
<l>Ende hebben hem dat lijf ghenomen.</l>
<l>Als des wijngarts here sal comen.</l>
<l>Wat sal hi doen den ackerlieden.</l>
<l>Matheus hordict dus bedieden.</l>
<l>Dat si seiden hi sal die quade.</l>
<l>Verdoen om hare mesdade.</l>
<l>Ende sinen wijngard vermieden.</l>
<l>Andren betren ackerlieden.</l>
<l>Die hem sonder parlemente.</l>
<l>Ghelden sullen sine rente.</l>
<l>Doe proefdem ons here tgone.</l>
<l>Dat hi selue waer die sone.</l>
<l>Die also ontlijft soude wesen.</l>
<l>Hebdi seit hi hiet ghelesen.</l>
<l>Jn die heleghe scrifture tewaren.</l>
<l>Die steen van den machenaren.</l>
<l>Ghelachtert ward met vele vloeke.</l>
<l>Ward die hoftsteen van den hoeke.</l>
<l>Dat was die steen dar ic af seide.</l>
<l>Die men int vpperste bouen leide.</l>
<l>Van salomons tempel als ghi hiertevoren.</l>
<l>Bede  lesen moghet ende horen.</l>
<l>Om dit word om desen steen.</l>
<l>Die papen ende die fariseen.</l>
<l>Wilden vaen. ende om tbedieden.</l>
<l>Mar si ne dursten van den lieden.</l>
<l>DOe seidi hem echt een bispel.</l>
<l>Hoe dat wileneer gheviel.</l>
<l>Dat .i. coninc sinen kinde.</l>
<l>Feeste maecte ende sinde.</l>
<l>Om vele lieden dat sire quamen.</l>
<l>Te sijns soens brulocht altesamen.</l>
<l>Die alle hare onsculde daden.</l>
<l>Dat sijs niet waren beraden.</l>
<l>Doe sendi sine cnapen tesamen.</l>
<l>Dat si alrande volc namen.</l>
<l>Sterke ende cranke goede ende quade.</l>
<l>Ende men de feeste met hem dade.</l>
<l>Dat meendiremede dar ter steden.</l>
<l>Die iueden waren eerst ghebeden.</l>
<l>Te comene te hemelrike.</l>
<l>Doe sijt ontseiden dorperlike.</l>
<l>Quamen die heidine in hare stede.</l>
<l>Ende hebben hare werdichede.</l>
<l>Die coninc die quam in na dien.</l>
<l>Omdat hi tfolc wilde sien.</l>
<l>Ende vant eenen onghecleden man.</l>
<l>Na de brulochtfeeste ende sprac hem an.</l>
<l>Ende hieten werpen mede.</l>
<l>Jn die vterste deimsterhede.</l>
<l>Marcus seghet dat ouereen.</l>
<l>Raet namen die fariseen.</l>
<l>Hoe si mochten in der tale.</l>
<l>Onsen here vanghen wale.</l>
<l>Ende seiden  an onsen here dare.</l>
<l>Te vraghene oft gheorlouet ware.</l>
<l>Dat men chens den keiser gaue.</l>
<l>Si pensden hoeso hi deraue.</l>
<l>Andworde dat hi mesprake.</l>
<l>Seidi iai so docht hem sake.</l>
<l>Wesen ieghen die iuedsce wet.</l>
<l>Die vri souden sijn ende onbesmet.</l>
<l>Seidi neent so eist openbare.</l>
<l>Dat hi ieghen dien keiser ware.</l>
<l>Mar ihesus kende al haer vite.</l>
<l>Wat proefdi mi sprac hi 's4ypocrite.</l>
<l>Toghet mi eenen penninc dan.</l>
<l>Die vor sijn hoft gheft elc man.</l>
<l>Des keisers penninc liet si hem sien.</l>
<l>Ons here vraghede mettien.</l>
<l>Wies sijn die lettren ende beelde mede.</l>
<l>Des keisers seidsi dar ter stede.</l>
<l>Gheft den keiser dan sijn recht.</l>
<l>Dat meent chens ende gauel echt.</l>
<l>Ende gheft gode sijn recht mede.</l>
<l>Dus andwordi dar ter stede.</l>
<l>So met wijsheit ende met liste.</l>
<l>Dat menre gheen begrijp an wiste.</l>
<l>Die saducien die al blod.</l>
<l>Verrisenesse na dese dod.</l>
<l>Wederseiden. quamen oec daer.</l>
<l>Ende seiden dus openbaer.</l>
<l>.vii. broedre waren wilen here.</l>
<l>Die oudste nam een wijf ere.</l>
<l>Ende hi starf al sonder kint.</l>
<l>Dander namse darna sint.</l>
<l>Also als mo's4yses ghebod.</l>
<l>Ende hi bleef sonder kint dod.</l>
<l>Sodatse elc broeder na andren nam.</l>
<l>Ende gheen kint van hem allen quam.</l>
<l>Ten alreesten  starf dat wijf.</l>
<l>Wies sal soe wesen na dit lijf.</l>
<l>Jhesus andworde in verrisenesse.</l>
<l>Nes gheen huwelic des sijt ghewesse.</l>
<l>lees senden</l>
<l>lees alreleesten</l>
<l>Want die niet ne smaken de dod.</l>
<l>Si  ne hebben gheens gheslachten nod.</l>
<l>Ende ewelike met gode leuen.</l>
<l>Jn mo's4yses boeke vindijt bescreuen.</l>
<l>Dar ghi an gheloue ebt grod.</l>
<l>Dat men verrijst na dese dod.</l>
<l>Ende die zielen metten lechamen.</l>
<l>Niet ne steruen alle tesamen.</l>
<l>Want god in den dorne quam.</l>
<l>Ende  ic bem god dar abram.</l>
<l>Ende 's4ysaac an ghelooft ende iacob.</l>
<l>Dit nes scerren noch scop.</l>
<l>Storuen zielen metten lechamen.</l>
<l>Ende verresen si niet tesamen.</l>
<l>So quame die mensce al te niete.</l>
<l>So moghedi merken dat hem god hiete.</l>
<l>Den god dan van den niete wesen.</l>
<l>Die saducien sueghen na desen.</l>
<l>Nv saghen die fariseen.</l>
<l>Dat hi verwan die saducien.</l>
<l>Ende quamen hem te proeuene bet.</l>
<l>Ende  sprac die vroet es van der wet.</l>
<l>Mester welc  tmeeste ghebot.</l>
<l>Ons here toghedem eerst dat god.</l>
<l>Die wet vdgaf int beghinnen.</l>
<l>Ende seide du sult dinen god minnen.</l>
<l>Met diere herten altemale.</l>
<l>Met zielen met machte alsowale.</l>
<l>Ende dinen euenkerstijn ghelijc di.</l>
<l>Een scriba horet doe seidi.</l>
<l>Tewaren meester du spreex waer.</l>
<l>Scriben hietent die iueden daer.</l>
<l>Die van der wet waren wel vroet.</l>
<l>Hi die vor onsen here stoet.</l>
<l>Wildem seluen maken recht.</l>
<l>Ende vraghede onsen here echt.</l>
<l>Welc es mijn euenkerstijn mijn naeste.</l>
<l>Ons here toghedem met haeste.</l>
<l>Ontfarmechede in een bispel.</l>
<l>Ende dedem te verstane wel.</l>
<l>Dat eenen man gheuiel also.</l>
<l>Die soude gaen in iherico.</l>
<l>hier ontbreekt seide</l>
<l>lees Een</l>
<l>hier ontbreekt es</l>
<l>Ende quam van iherusalem.</l>
<l>Mordenners die quamen an hem.</l>
<l>Diene beroofden tien stonden.</l>
<l>Ende alsi hem vele wonden.</l>
<l>Ghegheuen hadden in der nod.</l>
<l>Lietsine ligghen daraf dod.</l>
<l>Een pape ende een leuite mede.</l>
<l>Die leden aldaer ter stede.</l>
<l>Ende hebben hem gheen goet ghedaen.</l>
<l>Doe quam dar een samaritaen.</l>
<l>Ende dederan die dueghet sijn.</l>
<l>Ende goot hem olie ende wijn.</l>
<l>Jn sine wonden ende bandse de  met.</l>
<l>Vp sine beeste heft hine gheset.</l>
<l>Ende heftene beuolen do.</l>
<l>Den stalwardere van iherico.</l>
<l>Ende seide besorch mi desen man.</l>
<l>Als ic kere ic loent di dan.</l>
<l>Wie was dar sech van hem allen.</l>
<l>Hem die dus was gheuallen.</l>
<l>Jn die mordeners alrenaest.</l>
<l>Die iuede andworde metter haest.</l>
<l>Hi die sijns hadde ontfarmechede.</l>
<l>Ganc sprac god ende doe also mede.</l>
<l>Dat volc beide altemale.</l>
<l>Ende horde ihesus tale.</l>
<l>Ende doe alle die fariseen.</l>
<l>Waren comen ouereen.</l>
<l>Vraghede ihesus wat dinket .v.</l>
<l>Wies sone dat es xpristus nv.</l>
<l>Si andworden dauids sone.</l>
<l>Jhesus andworde omme tgone.</l>
<l>Hoe hetene dauid here dan dus.</l>
<l>Dar hi seghet dixitdominus.</l>
<l>Offene dauid hiet sijn here.</l>
<l>Hoe eist sijn sone dan emmermere.</l>
<l>Want beter recht eist dat kinder.</l>
<l>Die iongher sijn ende minder.</l>
<l>Hare ouders heten heren.</l>
<l>Dan si die kinder behouden eeren.</l>
<l>Alsof hi seide ia ne waendi.</l>
<l>Dat god  een pur mensce si.</l>
<l>Ende niet oec god waendi das.</l>
<l>de is overtollig</l>
<l>lees kerst</l>
<l>Dat hi niet ne was doe dauid was.</l>
<l>Sone hietene dauid niet here.</l>
<l>Hadde kerst niet ghewesen eere.</l>
<l>Eer dauid in die gollichede.</l>
<l>So hadde dauid gheloghen mede.</l>
<l>UOrd sprac ihesus ten lieden toe.</l>
<l>Ende sinen ionghers mede doe.</l>
<l>Vp mo's4yses stoel ouereen.</l>
<l>Saten scriben ende fariseen.</l>
<l>Dat si segghen volghet dien.</l>
<l>Mar dat si doen dat suldi vlien.</l>
<l>Want si segghen ende doen niet.</l>
<l>Scoonste toghen si vort diet.</l>
<l>Ende willen meester gheten wesen.</l>
<l>Mar ne houd v niet an desen.</l>
<l>V. meester dats god allene.</l>
<l>Vader ne heet grod no clene.</l>
<l>Niemen hier vp erderike.</l>
<l>V. vader es in hemelrike.</l>
<l>Dit sprac god omdat si plaghen.</l>
<l>Vele houerden in den daghen.</l>
<l>Ende wacharme dese dinghe.</l>
<l>Sijn nv weder worden ghehinghe.</l>
<l>Om ghewin om meesters namen.</l>
<l>Staet die clergie altesamen.</l>
<l>Ende niet om der zielen beiach.</l>
<l>Dies wanic naect die doemesdach.</l>
<l>Ihesus sprac vord noch een.</l>
<l>Wach v sprac hi fariseen.</l>
<l>Die in die eerste setele hoghe.</l>
<l>Sitten wilt in dine s's4ynagoghe.</l>
<l>'s4Ypocrite wach v mede.</l>
<l>Ghi draghet den slotel der wijshede.</l>
<l>Ende sluvd dien hemel vor die liede.</l>
<l>Wach v dattu noit ghesciede.</l>
<l>Ghi versuelghet der weduhen huvskine.</l>
<l>Wach v dat ghi met groter pine.</l>
<l>Dorcruvpt bede zee ende land.</l>
<l>Omdat ghi ter iuedscer hand.</l>
<l>Eenen heidinen moghet bekeren.</l>
<l>Ende als ghine dartoe mueghet leren.</l>
<l>Maectine twiuoud argher na das.</l>
<l>Dien dan hi teworen  was.</l>
<l>lees voren</l>
<l>Wee v dat ghi segt die suerd.</l>
<l>Bi den temple dat niet ne derd.</l>
<l>Mar die suerd bi stempels scatte.</l>
<l>Dat hi sculdech es om datte.</l>
<l>Ende die suerd vp den outaer.</l>
<l>Secdi dan diet niet een aer.</l>
<l>Mar die bi der offranden suerd.</l>
<l>Dat secdi dat sere dert.</l>
<l>Want die papen omdat si wouden.</l>
<l>Dat die liede vele offren souden.</l>
<l>Seidsi dat vele helegher ware.</l>
<l>Offrande dan monster of outare.</l>
<l>Ende ons here die wederseit al.</l>
<l>Wach v sprac hi die grod ghescal.</l>
<l>Ende roem maect van clenen weldaden.</l>
<l>Mar recht ende ghenaden.</l>
<l>Des ne achti no min no mere.</l>
<l>Clene mesdade begrijpti sere.</l>
<l>Van groten maecti gheen parlement.</l>
<l>Ghi sijt leedders stareblent.</l>
<l>Wach v ghi sijt ghelijc den grauen.</l>
<l>Die buten met diere hauen.</l>
<l>Verscoent sijn in allen sinnen.</l>
<l>Ende vul onsuuerheden binnen.</l>
<l>God sprac wacht v hieraue.</l>
<l>Dat ghi maect der propheten graue.</l>
<l>Ende gheft uwen vorders vloeke grod.</l>
<l>Diese sloeghen selue dod.</l>
<l>Serpenten gheslachte ghi sult doch.</l>
<l>Die mate veruullen noch.</l>
<l>Die v vorders hebben ghemeten.</l>
<l>Dies seghet god dus wildit weten.</l>
<l>Jc sende v propheten ende vroede.</l>
<l>Ende scriben die ghi dor hare goede.</l>
<l>Sult gheselen crucen ende verslaen.</l>
<l>Omdat vp v sal comen saen.</l>
<l>Alt rechte bloet dat ghesturd es.</l>
<l>Van des rechten abel des sijt ghewes.</l>
<l>Toten bloeden zacharias.</l>
<l>Die sone was barach's4yas.</l>
<l>Dien ghi sloecht dats waer.</l>
<l>Tusscen den tempel enten outaer.</l>
<l>Die zacharias wanic waest.</l>
<l>Dar ghi tevoren hier of laest.</l>
<l>Jn der coninghen boec. dien sloech ioas.</l>
<l>Mar sijn vader hiet ioias.</l>
<l>Van abel sijn wi seker ghenoech.</l>
<l>Datten ca's4ym sijn broeder sloech.</l>
<l>Jhesus kerde die tale van hem.</l>
<l>Ende seide iherusalem.</l>
<l>Hoe dicke wilden  ghewillike.</l>
<l>Dijn volc vergaderen diesghelike.Dat</l>
<l>die hinne die kiekine doet.</l>
<l>Ende du ne wils in dinen moet.</l>
<l>Siet v huvs sal werden ghelaten.</l>
<l>Jdel staende bi der straten.</l>
<l>Nv ne siet  di nemmer mi.</l>
<l>Eer ghi seghet ghebenediet si.</l>
<l>Die comt in die name ons heren.</l>
<l>Dat  wildi menen ende hem leren.</l>
<l>Dat sine van sire passien vord.</l>
<l>Die saen ghesciede in die pord.</l>
<l>Niet ne saghen vor doemesdaghe.</l>
<l>Ende tote dien al sonder saghe.</l>
<l>Seidi soudse wesen blent.</l>
<l>Ende in gode al onbekent.</l>
<l>Jan scriuet na dese tale.</l>
<l>Ontghinc hi hem altemale.</l>
<l>Vele heren ghelofden an hem.</l>
<l>Die waren in iherusalem.</l>
<l>Doch ne dorsten sijs niet ouereen.</l>
<l>Lien dor die fariseen.</l>
<l>Doe hi ghinc vten temple quamen.</l>
<l>Sine ionghers an hem tesamen.</l>
<l>Ende togheden hem stempels ghestichte.</l>
<l>Die men breken mochte niet lichte.</l>
<l>Want sie van hem van der pord.</l>
<l>Vernamen dat soe was testord.</l>
<l>So wilden si van den temple horen.</l>
<l>Ons here seidem tevoren.</l>
<l>Daghe comen noch hiernaer.</l>
<l>Datter nemmeer weet vorwaer.</l>
<l>Ligghende blijft steen vp steen.</l>
<l>Hi ne ward gheuelt ouereen.</l>
<l>lees ioiadas</l>
<l>lees wildic</l>
<l>lees Dar</l>
<l>Vp monteoliuete hi sat.</l>
<l>Ende sine ionghers quamen ter stad.</l>
<l>Hemelike vraghet si tevoren.</l>
<l>Die vortekine eer verloren.</l>
<l>Jherusalem die stede ware.</l>
<l>Ghescien souden openbare.</l>
<l>Ende die tekine souden ghescien.</l>
<l>Eermen doemen soude sien.</l>
<l>Doe seidi tekine van beden.</l>
<l>Ende hiet hem dat si hem verleden.</l>
<l>Niet ne lieten want openbare.</l>
<l>Soude comen menech droghenare.</l>
<l>Hem seluen gheuen xpristus name.</l>
<l>Hi seide dat hi niet ne quame.</l>
<l>Eer sine tekine waren ghesciet.</l>
<l>Hi seide orloghe ende verdriet.</l>
<l>Sal eer sijn ende rike ieghen rike.</l>
<l>Ende volc ieghen volc ghemeenlike.</l>
<l>Hongher. erdbeue. ende nod.</l>
<l>Ende van den hemele vrese grod.</l>
<l>Ende men soude die heleghe liede.</l>
<l>Jaghen eer die dinc ghesciede.</l>
<l>Oec so seidi dartoe mede.</l>
<l>Eer men breken soude die stede.</l>
<l>Dat si souden die onreinechede.</l>
<l>Sien dar daniel af seide.</l>
<l>Jn sinen boec ende heft bescreuen.</l>
<l>Dat een afgod was verheuen.</l>
<l>Jn den tempel dat darnaer.</l>
<l>Ghesciede ouer .x. iaer.</l>
<l>Doe gaius sijn beelde hadde gheset.</l>
<l>Jn den tempel ieghen wet.</l>
<l>.xxxii. iaer tevoren.</l>
<l>Eeer  iherusalem ward verloren.</l>
<l>Ende als ghi siet een herre mede.</l>
<l>Alomme beligghen die stede.</l>
<l>Die dan derin sijn mettervard.</l>
<l>Vlien si best te berghe ward.</l>
<l>Darna seidi sonder saghe.</l>
<l>Tekine van den doemesdaghe.</l>
<l>Tribulatie sprac hi sal wesen.</l>
<l>Dies ghelike ward noit ghelesen.</l>
<l>Sonne. mane. ende die sterren.</l>
<l>lees Eer</l>
<l>Sullen tekin toghen van verren.</l>
<l>Grote perse sal oec wesen.</l>
<l>Onder die liede na desen.</l>
<l>Vrese van zewen ende van bloeden.</l>
<l>Dat volc van sorghen al verwoeden.</l>
<l>Ne ware daghe van gode niet.</l>
<l>Ghecurt aldus grod verdriet.</l>
<l>Soude cume iemen wederstaen.</l>
<l>Claer sal die dach sijn sonder waen.</l>
<l>Als dat ordeel sal ghescien.</l>
<l>Dan salmen smenscen suens tekin sien.</l>
<l>Jn die lucht dat cruce ons heren.</l>
<l>Sperre. naghele. dar hi met eeren.</l>
<l>Die dod. ende den duuel mede.</l>
<l>Verwan tonser salechede.</l>
<l>Ons here seide vord mettervard.</l>
<l>Siet dat v herte si onuervard.</l>
<l>Met sorghen van erderike.</l>
<l>Dat die dach die vreselike.</l>
<l>V niet beuare in dien onvrede.</l>
<l>Ghelijcals die louie dede.</l>
<l>Die quade lieden in noes tiden.</l>
<l>Ende ghelikerwijsalse siden.</l>
<l>Jn loths tiden die .v. steden.</l>
<l>Belopen worden met dorperheden.</l>
<l>Van dien daghe sekerlike.</l>
<l>Weet gheen inghel in hemelrike.</l>
<l>No smenscen sone grod no clene.</l>
<l>Sonder die vader allene.</l>
<l>Na der mensceit verstaet dus.</l>
<l>Ne wiste niet dien dach ihesus.</l>
<l>Mar na der godliker nature.</l>
<l>Wistijt harde wel ter cure.</l>
<l>Want hi es ghelijc den vader.</l>
<l>Jn der gollicheit algader.</l>
<l>Oec besciet hi dat dan soude wesen.</l>
<l>Drierande volc als wi lesen.</l>
<l>Cloesterie gheuwede prelate.</l>
<l>Die som souden die goede strate.</l>
<l>Wandlen dieretoe waren vercoren.</l>
<l>Ende some soudsi sijn verloren.</l>
<l>Darnaer als ons marcus seghet.</l>
<l>Heft hi een bispel vordgheleghet.</l>
<l>lees vloeden</l>
<l>Den apostelen om die saken.</l>
<l>Dat si altoes souden waken.</l>
<l>Een man sciet wilen sijn huvs af.</l>
<l>Die elc van sinen cnapen gaf.</l>
<l>Sijn werc ende hiet den portenare.</l>
<l>Dat hi wieke ende ghewaer ware.</l>
<l>Want wist die man het soudem vromen.</l>
<l>Weltijt die dief soude comen.</l>
<l>Hi ne liete sijn huvs dordeluen niet.</l>
<l>Al des selues v besiet.</l>
<l>Matheus scriuet dat hi seide.</l>
<l>Een bispel dar  hi hem vorleide.</l>
<l>Dat men soude te doemesdaghe.</l>
<l>Sceden sonder enighe saghe.</l>
<l>Die quade van den goeden lieden.</l>
<l>Dit bispel wildi bedieden.</l>
<l>Bi .x. magheden die tesamen.</l>
<l>Wilen ieghen den brudegome quamen.</l>
<l>Ende met hare lampten bringhen.</l>
<l>Dar si hem mede lichten sonderlinghen.</l>
<l>Die .v. derof waren vroet.</l>
<l>Ende die .v. dul ghemoet.</l>
<l>Die vroede namen olie mede.</l>
<l>Dat der dulre gheen ne dede.</l>
<l>So langhe mernde die brudegome.</l>
<l>Dat si alle ende niet some.</l>
<l>An slape waren sachte ende vaste.</l>
<l>Alst quam ter rechter middernachte.</l>
<l>Quam die brudegoem saen.</l>
<l>Die maghede sijn al vpghestaen.</l>
<l>Ende maecten hare lampten claer.</l>
<l>Doe baden die dulle daer.</l>
<l>Den vroeden olie ouerluvd.</l>
<l>Want haer lampten ghinghen vd.</l>
<l>Neen seidsi dat waer ongheuoech.</l>
<l>Wi ne haddre alle niet ghenoech.</l>
<l>Gaet coopter dats best ghedaen.</l>
<l>Ende alsi souden copen gaen.</l>
<l>Ghinghen si die ghereet waren.</l>
<l>Ter brulocht in dar si wel waren.</l>
<l>Die duere slootmen metten slote.</l>
<l>Buten bleef die andre rote.</l>
<l>Waect sprac god met sinen monde.</l>
<l>lees dat</l>
<l>sachte ende vaste volgorde omkeren</l>
<l>Ghi ne weet no dach no stonde.</l>
<l>Die vroedre maghede menen hier.</l>
<l>Die haerre dueghede niet ne sijn fier.</l>
<l>Die dulle sijn die ghene mede.</l>
<l>Die van haerre suuerhede.</l>
<l>Prijs soeken ende der werelt eere.</l>
<l>Sine hebben der olien no min no meere.</l>
<l>Al hebdi  dartoe die vate.</l>
<l>Bedi moetsi haerre strate.</l>
<l>Buten houden si sciltwachte.</l>
<l>Dat hi quam recht te middernachte.</l>
<l>Die brudegoem es waen van somen.</l>
<l>Dat ihesus sal te middernachte comen.</l>
<l>Te doemene die werelt met crachte.</l>
<l>Hi ward gheboren te middernachte.</l>
<l>Ende verrees te middernachte met eeren.</l>
<l>Dus waendmen te middernachte sijn keren.</l>
<l>Echt seidi een bispel tewaren.</l>
<l>Dat een man soude van huvs varen.</l>
<l>Ende gaf sinen knapen scat.</l>
<l>Winninghe te doene hi hem bat.</l>
<l>Ende als hi wederquam te sire steden.</l>
<l>Die .ij. diere bederuen dede.</l>
<l>Prijsdi ende loendem saen.</l>
<l>Die ghenen orbore hadde ghedaen.</l>
<l>Dien scalt hi om sine traechede.</l>
<l>Aldus sal ons here mede.</l>
<l>Elken lonen van sinen beiaghe.</l>
<l>Ende van hem steken die traghe.</l>
<l>Darna so seidi deran.</l>
<l>Dat wilen was een edel man.</l>
<l>Die verre voer sekerlike.</l>
<l>Om tonfane een conincrike.</l>
<l>Ende te kerne met ghewelt.</l>
<l>Sinen knechten gaf hi sijn ghelt.</l>
<l>Ende hietse ghenerren ghereet.</l>
<l>Sijn porters hadden leet.</l>
<l>Ende screuen dat si nemmermere.</l>
<l>Wilden hebben sulken here.</l>
<l>Ende als hi hadde trike ontfaen.</l>
<l>Es hi wederghekeert saen.</l>
<l>Dien ghenen die tienuout sijn ghelt.</l>
<l>Ghebetert hadde gaf hi ghewelt.</l>
<l>lees hebsi</l>
<l>Here te sine ouer .x. stede.</l>
<l>Ende die vijfuout wijsdoeme  dede.</l>
<l>Gaf hi van .v. steden ghewelt.</l>
<l>Doe quamer noch een die ghelt.</l>
<l>Van sinen here hadde ontfaen.</l>
<l>Ende gaeft hem weder saen.</l>
<l>Sonder wasdoem oec seidi mede.</l>
<l>Dat hi ontsach sine wreethede.</l>
<l>Dien scalt hi om sijn traghe leuen.</l>
<l>Ende dede tghelt den riken gheuen.</l>
<l>Oec sprac hi men sal gheuen den riken.</l>
<l>Ende die niet heft dars ghene wiken.</l>
<l>Dien salmen nemen dat sine.</l>
<l>Nv brinct vor die viande mine.</l>
<l>Die mi teenen here ontseiden al blod.</l>
<l>Ende slase vor minen oghen dod.</l>
<l>Aldus sal hi die iueden scenden.</l>
<l>Want sine niet vor here ne kenden.</l>
<l>UOrd so seide ons here mede.</l>
<l>Als in sire moghentede.</l>
<l>Des menscen sone comen sal.</l>
<l>Ende met hem die inghele al.</l>
<l>Ten ionxten dar hi sal doemen.</l>
<l>Dar sal al die werelt comen.</l>
<l>Die goede sullen staen ter rechter side.</l>
<l>Die quade ter luchter hand onblide.</l>
<l>Dan sal segghen des menscen sone.</l>
<l>Ten goeden comt vord die gone.</l>
<l>Die sijt mijns vaders ghebenedijt.</l>
<l>Nemet trike nv ter tijt.</l>
<l>Dat v ghereet es van beghinne.</l>
<l>Van erderike ende vard derinne.</l>
<l>Jn minen ongher gaefdi mi brod.</l>
<l>Jn durste lauedi mi ter nod.</l>
<l>Jc was gast ghi ebt mi ontfaen.</l>
<l>Jc was naect ghi cleedet mi saen.</l>
<l>Ghi naemt mijns goem in mire siechede.</l>
<l>Jn carker feestet  ghi mi mede.</l>
<l>Dan sullen si segghen here.</l>
<l>Waer saghen wi di benod so sere.</l>
<l>Hi sal segghen dar ghi dat.</l>
<l>Den minsten daet diet dor mi bat.</l>
<l>Dar hebdijt mi seluen ghedaen.</l>
<l>lees wasdoeme</l>
<l>lees trostet of troestet</l>
<l>Ten quaden sal hi segghen saen.</l>
<l>Vermaledide gaet van mi hier.</l>
<l>Metten diuel int ewelike vier.</l>
<l>Ghi ne hebt dor mi niet ghedaen.</l>
<l>Dus sullen si ter rouwen gaen.</l>
<l>Ende dandre int ewelike leuen.</l>
<l>Dar gheen ende an wert ghedreuen.</l>
<l>Ihesus sprac na dese word.</l>
<l>Tote sinen ionghers vord.</l>
<l>Weti dat paschen sal wesen.</l>
<l>Ouer .ij. daghe na desen.</l>
<l>Ende smenscen sone ward vercocht.</l>
<l>Verraden ende ter crucen brocht.</l>
<l>Dit sprac hi vp den disendach.</l>
<l>Des doemesdaghes  dierean lach.</l>
<l>Begonste pascen na de wet.</l>
<l>Jn den auont alst was gheset.</l>
<l>Van mo's4yses na gods ghebode.</l>
<l>Die dat scrijft dus van gode.</l>
<l>Dat pascen derof name ontfinc.</l>
<l>Omdat dinghel duereghinc.</l>
<l>Eg's4ypten ende doutste sloech dod.</l>
<l>Hieraf quam pascen al blod.</l>
<l>Vp den woensdach so vernamen.</l>
<l>Die princen van dien papen tesamen.</l>
<l>Dat ihesus danen was ghegaen.</l>
<l>Ende want si van hem hadden verstaen.</l>
<l>Dat hi seide ghi ne siet mi.</l>
<l>Niet eer ghi segghet derbi.</l>
<l>Diere comt si ghebenedijt.</l>
<l>Tesamen quamen si teere tijt.</l>
<l>Metten oudsten vor ca's4yphas.</l>
<l>Vp eene plaetche die dar was.</l>
<l>Ende rieden hoe si mochten vaen.</l>
<l>Onsen here ende verslaen.</l>
<l>Doe droeghen si ouereen tesamen.</l>
<l>Dat sine vp  ghenen mestach namen.</l>
<l>Dat al tfolc niet ne worde in roere.</l>
<l>Judas vernam dese voere.</l>
<l>Ende heft haren wille bekent.</l>
<l>Te hem ghinc hi ende maecte couent.</l>
<l>Dat hine verraden soude.</l>
<l>.xxx. peneghe hijs hebben woude.</l>
<l>lees doenresdaghes</l>
<l>Dies elc was werd .x. peneghe cleene.</l>
<l>Die onder tfolc ghinghen ghemene.</l>
<l>TEn eersten daghe als begonde.</l>
<l>Pascen na der wet orconde.</l>
<l>Ende te vespertide inne ghinc.</l>
<l>Seiden die ionghers dese dinc.</l>
<l>Sech waer dat dien wille si.</l>
<l>Dat wi pascen ghereeden di.</l>
<l>Jhesus sprac gaet in die stede.</l>
<l>V sal een man ghemoeten mede.</l>
<l>Water draghende in .i. vat.</l>
<l>Volghet hem ter seluer stad.</l>
<l>Dar hi ingaet hescet eene stede.</l>
<l>Die werd salse v wisen mede.</l>
<l>Aldvs  vor den pascedach sat.</l>
<l>Jhesus met sinen .xii. ende at.</l>
<l>Sauonts ende sprac dus te hem ward.</l>
<l>Metter herten ebbic begard.</l>
<l>Dat ic desen pascen met v ate.</l>
<l>Eer ic mi passien late.</l>
<l>Pascen dat hiet dat pascen lam.</l>
<l>Ende also als ict vernam.</l>
<l>So ne at god vleesch no grod no clene.</l>
<l>En was of hi dies at allene.</l>
<l>Van dien male stont hi vp saen.</l>
<l>Ende begonste die voete duaen.</l>
<l>Sire ionghers ende quam.</l>
<l>Tote sente pietre als ict vernam.</l>
<l>Mar pieter seide du ne duaes mi niet.</l>
<l>Ons here seide eist dat ghesciet.</l>
<l>Dat ic di niet ne dua altoes.</l>
<l>Bliuestu met mi deelloes.</l>
<l>Pieter sprac duach niet allene.</l>
<l>Mine voete mar ghemene.</l>
<l>Mijn hoft ende mine hande mede.</l>
<l>Na desen dienst ghinc tsiere stede.</l>
<l>Jhesus sitten ende dedem verstaen.</l>
<l>Twi dat hijt hadde ghedaen.</l>
<l>Omdat elc man andren diende.</l>
<l>Ende si souden sijn ghevriende.</l>
<l>Ende no haet draghen no nijt.</l>
<l>Oec seidi mede salech ghi sijt.</l>
<l>eistdat sake dat ghi dit doet.</l>
<l>V comterof dat langhe goet.</l>
<l>Jhesus ward aldar ter feeste.</l>
<l>Verstormet van sinen gheeste.</l>
<l>Ende seide ic seggu waer met staden.</l>
<l>Vwer een heft mi verraden.</l>
<l>Elc seide here bem ic dat.</l>
<l>Ons here seide aldar ter stad.</l>
<l>Die met mi sine hande maect nat.</l>
<l>Jn mine scotele in mijn vat.</l>
<l>Dats die mi verraden sal.</l>
<l>Si .xii. die plaghen al.</l>
<l>Dat si vte eere scotele aten.</l>
<l>Met onsen here dar si saten.</l>
<l>Wach den ghenen sprac ihesus.</l>
<l>Waerbi des menscen sone dus.</l>
<l>Verraden word het soudem vromen.</l>
<l>Waer hi niet ter werelt comen.</l>
<l>Wach bediet in die heleghe lesse.</l>
<l>Hewelike verdoemennesse.</l>
<l>Jan lach ende at in ihesus scod.</l>
<l>Want ons here minne grod.</l>
<l>An dien ionghere hadde gheleit.</l>
<l>Pieter wijsdem of hi seit.</l>
<l>Dat hemelrike waghen  woude.</l>
<l>Onsen here wiet wesen soude.</l>
<l>Ende stillekine vraghedi dat.</l>
<l>Ons here seide dar ter stad.</l>
<l>Hemelike dien ic die soppe.</l>
<l>Gheue vte minen coppe.</l>
<l>Dat brod dat gaf hi iudas.</l>
<l>Altehand quam sathanas.</l>
<l>Jn hem ende seide bem ic die man.</l>
<l>Die di sal verraden dan.</l>
<l>Du seids sprac ihesus ouerluvd.</l>
<l>Ende altehant ghinc iudas vd.</l>
<l>Want die nacht was gheopenbaert.</l>
<l>Ons here seide nv es verclaert.</l>
<l>Smenscen sone ende saen tewaren.</l>
<l>Salne god selue verclaren.</l>
<l>Aldar si soppeden dus.</l>
<l>Benedide dat brod ihesus.</l>
<l>Ende braect ende gaeft den ionghers daer.</l>
<l>Neemt ende etet sprac hi dernaer.</l>
<l>hemelrike waghen lees hemelike vraghen</l>
<l>Dit es die lechame mijn.</l>
<l>Die dor v sal verraden sijn.</l>
<l>Darna hi den nap hem gaf.</l>
<l>Ende seide drinct alle hieraf.</l>
<l>Dits mijn bloet dat ghesturt sal wesen.</l>
<l>Dor v ende vele na desen.</l>
<l>Jn verlanessen van sonden.</l>
<l>Lucas dinct also orconden.</l>
<l>Alsof iudas vd hadde ghegaen.</l>
<l>Nadiendat dit was ghedaen.</l>
<l>Mar sente h's4ylarius die seghet dat.</l>
<l>Dat hi niet ne dranc no at.</l>
<l>Den lechame gods no sijn bloet.</l>
<l>Dede of ne dede ic bems onvroet.</l>
<l>Doe sprac ten ionghers ons here.</l>
<l>Ghi sult te nacht scande ende onnere.</l>
<l>Alle ghedoghen an mi.</l>
<l>Hets vorscreuen bedi.</l>
<l>Aldus ic sal den erde slaen.</l>
<l>Ende die scape sullen sceden saen.</l>
<l>Die prophete zacharias.</l>
<l>Vorsprac dit sijt seker das.</l>
<l>Dar vermat hem pieter sere.</l>
<l>Al vloen si alle van onsen here.</l>
<l>Hi ne liet hem nemmermeer ghescien.</l>
<l>Ons here andworde mettien.</l>
<l>Eerdat tvewarf crait die ane.</l>
<l>Sultu driewarf houti derane.</l>
<l>Mijns loochnen. pieter andword.</l>
<l>Al soudic metti sijn vermord.</l>
<l>Jnne loochne dijns nemmermere.</l>
<l>Sprac pieter te onsen here.</l>
<l>HJernaer sprac ons here deran.</l>
<l>Een lanc sermoen dat sente ian.</l>
<l>Bescriuet ten apostelen ward.</l>
<l>Dat si souden sijn onuervard.</l>
<l>Sprac god want in sijns vader rike.</l>
<l>Es meneghe sale sekerlike.</l>
<l>Ende ic vare v ghereden stede.</l>
<l>Thomas die andworde mede.</l>
<l>Waer gaestu lieue here sech.</l>
<l>Jhesus sprac ic bem die wech.</l>
<l>Ende die warhede ende dat leuen.</l>
<l>Oec belouedi darbeneuen.</l>
<l>Die an hem ghelouen woude.</l>
<l>Dat hi die ghewerke doen soude.</l>
<l>Die hi dade ende meerre mede.</l>
<l>Want pieter meerre miracle dede.</l>
<l>Dat hi met sire scade ghenas.</l>
<l>Meneghen die beheuelt was.</l>
<l>Dat ihesus ghenas die vrouwe.</l>
<l>Die vp ghenaden ende vp trouwe.</l>
<l>Die vase taste van sinen clede.</l>
<l>Dar soe ghenas van haren leede.</l>
<l>Oec seidi hem allegader.</l>
<l>Dat hi bidden soude den vader.</l>
<l>Dat hi hem eenen troostre soude gheuen.</l>
<l>Den heleghen gheest nv es ghescreuen.</l>
<l>Jn lucas dat hi vorsprac.</l>
<l>Als ic v sende sonder sac.</l>
<l>Ende sonder scerpe ende sonder scoe.</l>
<l>Ghebrac v eneghe sake doe.</l>
<l>Neent seiden si alle ghemene.</l>
<l>Ons here seide allene.</l>
<l>Die scerpe of sac heuet nv.</l>
<l>Doese van hem hetic v.</l>
<l>Ende die gheen suerd heft cope een suerd.</l>
<l>Doe andworde een mettervard.</l>
<l>Here hier sijn suerde tvee.</l>
<l>Hi sprac hets ghenoech ende nemmee.</l>
<l>Doe vorseidi met sinen monde.</l>
<l>Dat soe comen soude die stonde.</l>
<l>Ende quame alnv dat si ne laten.</l>
<l>Souden ende vlien haerre straten.</l>
<l>Sine oghen hief hi beedegader.</l>
<l>Darnaer vpward te sinen vader.</l>
<l>Ende dede alreest sine bede.</l>
<l>Ouer hem seluen. darna mede.</l>
<l>Ouer sine apostele daer.</l>
<l>Derdewarf bat hi dernaer.</l>
<l>Ouer al tfolc ionghe ende oude.</l>
<l>Dat bi hem lieden ghelouen soude.</l>
<l>Darna so quam hi darbi.</l>
<l>Jn een dorp heet gethsemani.</l>
<l>An den voet van montoliuete.</l>
<l>Ouer die beke die cedron heet.</l>
<l>Dar es hi in een hof ghegaen.</l>
<l>Ende sine ionghers met hem saen.</l>
<l>Dit wiste selue wel iudas.</l>
<l>Die een quaet verrader was.</l>
<l>Dat hi dicke dar ter stede.</l>
<l>Quam ende sine ionghers mede.</l>
<l>Ende als ihesus dar comen was.</l>
<l>Seidi sit ende ombeit das.</l>
<l>Dat ic ghinder doe mine bede.</l>
<l>Ende oec so biddet selue mede.</l>
<l>Dat ghi in coringhen niet ne coemt.</l>
<l>Pieter die men dicke noemt.</l>
<l>Ende zebedeus kinder tvee.</l>
<l>Nam hi met hem ende nemmee.</l>
<l>Ende begonste droeue wesen.</l>
<l>Oec so seidi dus te desen.</l>
<l>Mine ziele es droeue toter dod.</l>
<l>Dit was een word suaer ende grod.</l>
<l>Doe ghinc hi van hem vord allene.</l>
<l>Als verre alsmen met eenen stene.</l>
<l>Werpen mochte ende viel tien.</l>
<l>Tanscijn neder vp die knien.</l>
<l>Ende bat ende seide vader mijn.</l>
<l>Oft moghelic mach sijn.</l>
<l>Verdrach dese passie van mie.</l>
<l>Mar dijn wille ghescie.</l>
<l>Ende mijn wille niet nochtan.</l>
<l>Ghelijc als een warachtech man.</l>
<l>Als hi was ontsach hi die dod.</l>
<l>Die mensceit wilde vter nod.</l>
<l>Hebben ghewesen adt moghen wesen.</l>
<l>Dese vreese dar wi af lesen.</l>
<l>Van der dod doet hebben eere.</l>
<l>Die martelers vor onsen here.</l>
<l>Want sonder vrese ende sonder smerte.</l>
<l>So ne brac hem niet die herte.</l>
<l>Of steruen sulx ghenoechte ware.</l>
<l>Wat lone soudsi ontfanghen dare.</l>
<l>Ons here quam weder mettien.</l>
<l>Ende vantse slapende onder hem drien.</l>
<l>Wat slaepti sprac hi in v beheet.</l>
<l>So es altoes v gheest ghereet.</l>
<l>Als te steruene om minen danc.</l>
<l>Mar v vleesch es siec ende cranc.</l>
<l>Anderwarf keerdi mede.</l>
<l>Ende bat al die selue bede.</l>
<l>Dar quam dinghel openbare.</l>
<l>Diene trooste in den vare.</l>
<l>Dar pijndi langhe in dese ghebede.</l>
<l>Jn diere ghelike alsof hi strede.</l>
<l>Ende vochte ieghen die dod.</l>
<l>Sijn sueet ward dar als bloet rod.</l>
<l>Ten ionghers keerdi tehand.</l>
<l>Die hi doe in slape vant.</l>
<l>Derdewarf keerdi na dat.</l>
<l>Ende bat dat hi tevoren bat.</l>
<l>Ten ionghers quam hi dar hise liet.</l>
<l>Mettien hise slapen hiet.</l>
<l>Saen darna hiet hise vpstaen.</l>
<l>Ende seide hets ghenoech weten gaen.</l>
<l>Siet waer hi alnv es hierbi.</l>
<l>Die ghene die heft verraden mi.</l>
<l>Aldar hi in die tale was.</l>
<l>Quam die verradere judas.</l>
<l>Ende eene scare van riddren mede.</l>
<l>Die hem p's4ylatus hebben dede.</l>
<l>Met vele knapen hi mede quam.</l>
<l>Die hi tote den papen nam.</l>
<l>Dese heren ende dese knechte.</l>
<l>Quamen met wapinen ende met lechte.</l>
<l>Een tekin so gaf hem iudas.</l>
<l>Dat si souden merken das.</l>
<l>Dien hi custe dat hi dat ware.</l>
<l>Hi groeten ende hieten meester dare.</l>
<l>Ende darinne custi an sinen mond.</l>
<l>Hieten god vrient dar ter stond.</l>
<l>Dar vraghede ihesus openbare.</l>
<l>Wien si sochten metter scare.</l>
<l>Si seiden ihesum van nazarene.</l>
<l>Jc bemt sprac hi. ende alle ghemene.</l>
<l>Vielen si ter erden tien stonden.</l>
<l>Darna vinghen sine ende bonden.</l>
<l>S's4ymoene  pieter trac een suaerd.</l>
<l>Ende sloecher eenen mettervard.</l>
<l>Sbisscops cnape was af sijn hore.</l>
<l>Malcus hiet hi als ict ore.</l>
<l>Ons here ghenassen mettervard.</l>
<l>Ende hiet pietre vpsteken tsuaerd.</l>
<l>Doe leedden onsen here die manne.</l>
<l>Tote eens mans huvs hier  anne.</l>
<l>Ende een prinche der papen was.</l>
<l>Sijn suaselinc was ca's4yfas.</l>
<l>lees Symoen</l>
<l>lees hiet</l>
<l>Die bisscop was in ghenen iare.</l>
<l>Een ionghelinc volchdem nare.</l>
<l>Die nemmeer anhadde sonder blijf.</l>
<l>Dan ouer sijn naecte lijf.</l>
<l>Een dinne cleet in der ghebare.</l>
<l>Alsoft een linaken ware.</l>
<l>Dien hadden si gheuaen also.</l>
<l>Mar tcleet liet hi ende vlo.</l>
<l>Al naect sulke waenden das.</l>
<l>Dat die mindre iacob was.</l>
<l>Sulke sente ian ewangeliste.</l>
<l>Jc wildic die wareit wiste.</l>
<l>Pieter vochde  van verren na dien.</l>
<l>Vpdat hi tende soude sien.</l>
<l>Jan was metten bisscop bekent.</l>
<l>Ende heft hem dartoe ghenent.</l>
<l>Dat hine volchde nadien.</l>
<l>Heftene een ioncwijf versien.</l>
<l>Die dorwachtighe ende tidem das.</l>
<l>Dat hi van des mans ionghers was.</l>
<l>Pieter seide inne kennes niet.</l>
<l>Te viere ghinc pieter om tverdriet.</l>
<l>Van coude bi den knechten staen.</l>
<l>Die bisscop vraghede ihesus saen.</l>
<l>Hoedanich sine leringhe ware.</l>
<l>Hi seide ic sprac oit openbare.</l>
<l>Vor die werelt vraghets hem vord.</l>
<l>Die van mi hebben ghehord.</l>
<l>Een knecht gaf hem eenen plat.</l>
<l>Ende seide andwordstu dat.</l>
<l>Den bisscop die vor di staet.</l>
<l>Jhesus seide sprac ic quaet.</l>
<l>So orconde wat het si.</l>
<l>Sprac ic oec wel twi slaestu mi.</l>
<l>Anne senden vord ghebonden.</l>
<l>Te ca's4yfas ten seluen stonden.</l>
<l>Ende pieter die stont bi den viere.</l>
<l>Eene andre dierne seide sciere.</l>
<l>Dese was met ihesus mede.</l>
<l>Ende andre die dar stonden ter stede.</l>
<l>Seiden tewaren du best van dien.</l>
<l>Want du best een galien.</l>
<l>Want men macht horen an dine tale.</l>
<l>lees volchde</l>
<l>lees galilien</l>
<l>Pieter loochnets altemale.</l>
<l>Met eeden. ende dartevoren ic wane.</l>
<l>Hadde ghecrait eens die ane.</l>
<l>Want het was an dien nacht ghegaen.</l>
<l>Ouer eene wile darnaer saen.</l>
<l>Quam malcus neue diene derof.</l>
<l>Bedroech dat hine sach int hof.</l>
<l>Aldar men ihesus beuoer.</l>
<l>Doe vloecte pieter ende suoer.</l>
<l>Dat hem die man was ombekent.</l>
<l>Ende die ane craide tehand.</l>
<l>Ons here keerdem omme mettien.</l>
<l>Ende heft vp pietre ghesien.</l>
<l>Doe pende  pieter om dat word.</l>
<l>Dat hi van hem adde ghehord.</l>
<l>Ende ghinc vd ende weende sere.</l>
<l>Dat hi loochende onsen here.</l>
<l>Tilicke alst dach was.</l>
<l>Quamen die papen te ca's4yphas.</l>
<l>Der ouder lieden menecheen.</l>
<l>Die scriben ende die fariseen.</l>
<l>Ende sochten in meneghen kere.</l>
<l>Valsce orconde vp onsen here.</l>
<l>Tvee valsce orconden quamen vord.</l>
<l>Ende seiden wi hebben ghehord.</l>
<l>Di  hi selue dat vermochte.</l>
<l>Breken tempel dat men wrochte.</l>
<l>Ende sderdaghes maken danne.</l>
<l>Een ander sonder hand van manne.</l>
<l>Jhesus sat ende suech al das.</l>
<l>Mettien stont vp ca's4yfas.</l>
<l>Als die hem niet ne  scade node.</l>
<l>Ende seide bi den leuende gode.</l>
<l>Manicti sech bestu die gone.</l>
<l>Jhesus  des benedijts gods sone.</l>
<l>Du heftst gheseit sprac ons here.</l>
<l>Seidict ghi ne ghelouets min no mere.</l>
<l>Hiernaer so saelt ghescien.</l>
<l>Dat ghi sult smenscen sone sien.</l>
<l>Sitten in die moghentede.</l>
<l>Met gode ter rechter stede.</l>
<l>Ende metten suerke comen neder.</l>
<l>lees pensde</l>
<l>lees Dat</l>
<l>lees xristus</l>
<l>Ten ioncsten meendi als hi weder.</l>
<l>Sal comen doemen wijf ende man.</l>
<l>Darne elc sal scouwen an.</l>
<l>Sine cleder scuerde ca's4yphas.</l>
<l>Ende seide dat ongheloue was.</l>
<l>Dat ihesus sprac: der  bisscops vrient.</l>
<l>Seiden hi heft der dod verdient.</l>
<l>Jnt ansichte spouwen si hem saen.</l>
<l>Also ghebonden ende gheuaen.</l>
<l>Ten rechtre pontio p's4ylato.</l>
<l>Leedden sine sire strate.</l>
<l>Jn die vierscarne ne gaen si niet.</l>
<l>Want haer reghele wederbiet.</l>
<l>Jn eens heidins huvs te gane.</l>
<l>Dus doet ons ian te verstane.</l>
<l>Als iudas sach dat aldus ghinc.</l>
<l>Beroudem sere dese dinc.</l>
<l>Ende brochte die .xxx. peneghe weder.</l>
<l>Jn den tempel warp hise neder.</l>
<l>Ende seide ic ebbe meswrocht.</l>
<l>Trechte bloet hebbic vercocht.</l>
<l>Si seiden wat gaet ons dat an.</l>
<l>Du saghest ende wijst nochtan.</l>
<l>Judas die es wech gheganghen.</l>
<l>Ende heft hem seluen verhanghen.</l>
<l>Die buvc scuerde den ca's4ytijf.</l>
<l>Dar voer vte darme ende lijf.</l>
<l>Mar inne vant niet vp wat daghe.</l>
<l>Dat hem ghesciede die plaghe.</l>
<l>Des souters glose doet ghewach.</l>
<l>Dat was vor den paestdach.</l>
<l>Die papen seiden van den ghelde.</l>
<l>Het ware onrecht dat ment helde.</l>
<l>Jn den monster met andren goede.</l>
<l>Want het ware van mans bloede.</l>
<l>Eenen acker cochter siremede tehand.</l>
<l>Die was gheheten porters land.</l>
<l>Dit hadde in sire profecie.</l>
<l>Langhe vorseit ieremie.</l>
<l>Eer die dinc oit ghesciede.</l>
<l>Vp dat land dalfmen vremde liede.</l>
<l>Alsi dar bi lande quamen.</l>
<l>Die blodacker hiet hi bi namen.</l>
<l>lees des</l>
<l>Jhesus was in die vierscare ghestaen.</l>
<l>Ende p's4ylatus es vordghegaen.</l>
<l>Ende  iueden ende vraghedem dan.</l>
<l>Wat si rieden  dien man.</l>
<l>Eerst seidsi vp hem al blod.</l>
<l>Dat hi skeisers chens verbod.</l>
<l>Ende dat hi seide al openbare.</l>
<l>Dat hi kerst ende coninc ware.</l>
<l>Neemten sprac hi ende na die wet.</l>
<l>Jugiertene die v es gheset.</l>
<l>Wi ne moeten seidsi niet verslaen.</l>
<l>Ja in dien tiden als wijt verstaen.</l>
<l>P's4ylatus settem weder te kere.</l>
<l>Ende sprac dus an onsen here.</l>
<l>Bestu der iueden coninc.</l>
<l>Jhesus seide dese dinc.</l>
<l>Wederseghestuvd van di.</l>
<l>So waest di gheseit van mi.</l>
<l>P's4ylatus seide bem ic iuede dan.</l>
<l>Dine liede ende dine man.</l>
<l>Hebben di mi gheuen gheuaen.</l>
<l>Ons here andworde saen.</l>
<l>Van deser werelt es niet mijn rike.</l>
<l>P's4ylatus andworde haestelike.</l>
<l>So bestu een coninc dan.</l>
<l>Jhesus sprac die soete man.</l>
<l>Du spreex dat ic een coninc si.</l>
<l>Jc bem ter werelt comen bedi.Dat</l>
<l>ic die wareit openbare.</l>
<l>Ende wieso hem hout ant ware.</l>
<l>Hord gherne mine worde mede.</l>
<l>P's4ylatus sprac wat hes warhede.</l>
<l>Ende eer hem ihesus meer andword.</l>
<l>So ghinc p's4ylatus echt dar vord.</l>
<l>Ende toghede ihesus onscout.</l>
<l>Mar si maecten onghedout.</l>
<l>Dat hi van galilee tote daer.</l>
<l>Al tfolc verroerde verre ende naer.</l>
<l>P's4ylatus die verhorde das.</l>
<l>Dat ihesus van galilee was.</l>
<l>Sodat hem ghedochte des.</l>
<l>Dat van galilee herodes.</l>
<l>Doe was te iherusalem.</l>
<l>lees Ten</l>
<l>lees tieden</l>
<l>Bedi sendi ihesus te hem.</l>
<l>Dor sine eere omdat hi woude.</l>
<l>Dat hi sinen landsman doemen soude.</l>
<l>Of ten liue of ter dod.</l>
<l>Tevoren hadsi viede  grod.</l>
<l>Onder hem ghehat dese tvee.</l>
<l>Omdat volc van galilee.</l>
<l>Dat p's4ylatus sloech te garissim.</l>
<l>Nv versoenet si onder him.</l>
<l>Herodes ward seere verblijt.</l>
<l>Want hi hadde langhen tijt.</l>
<l>Begerd ihesus te siene indien.Dat</l>
<l>hi wilde tekin van hem sien.</l>
<l>Die papen brochten  onsen here.</l>
<l>Vor herodes harde sere.</l>
<l>Ende herodes vraghe  ihesus vele.</l>
<l>Mar te nerrenst no te spele.</l>
<l>Ne andworde ihesus goet no quaet.</l>
<l>Dies heftene herodes versmaet.</l>
<l>Een wit cleet ghelijc eenen sot.</l>
<l>Dedi hem an ende maecte sijn spot.</l>
<l>P's4ylatuse heftine wederghesent.</l>
<l>Ten iueden sprac hi ic wille ghijt kent.</l>
<l>Dat ic noch herodes mede.</l>
<l>Neghene mesdadechede.</l>
<l>Ne vinden can an desen man.</l>
<l>Willickene v doen ghesellen  dan.</l>
<l>Ende caestiene ende laten gaen.</l>
<l>Tghemene volc riep weder saen.</l>
<l>Dat hine crucen soude den man.</l>
<l>P's4ylatus wilt ontsegghen dan.</l>
<l>Die iueden seiden hets onse wet.</l>
<l>Die hem verheft ende dartoe set.</l>
<l>Dat hi hem gods sone wille maken.</l>
<l>Verdient die god  met ghenre saken.</l>
<l>P's4ylatus die ward meer veruard.</l>
<l>Ende ghinc te ihesus in ward.</l>
<l>Ende vraghede wane bestu.</l>
<l>Jhesus ne sprac ne ba no bu.</l>
<l>Andwordstu mi niet sprac p's4ylate.</l>
<l>Jc ebs wel macht dat ic di late.</l>
<l>lees wroegheden</l>
<l>lees vraghede</l>
<l>lees gheselen</l>
<l>lees dod</l>
<l>Quite. of an die cruce slaen.</l>
<l>Jhesus andworde darna saen.</l>
<l>Du ne ads gheen macht an mijn leuen.</l>
<l>Henne ware di van bouen ghegeuen.</l>
<l>Bedi heft hi mee mesdaen.</l>
<l>Die ghene die mi di gaf gheuaen.</l>
<l>P's4ylatus wilden varen laten.</l>
<l>Mar tiuedsce volc riep vtermaten.</l>
<l>eist dattu laets desen gaen.</l>
<l>Du heues ieghen den keiser mesdaen.</l>
<l>Want die hem coninc wilde maken.</l>
<l>Hi wederseghet des keisers saken.</l>
<l>Als p's4ylatus dat verhord.</l>
<l>Leeddi onsen here vord.</l>
<l>Ten gherechte dar hi sat.</l>
<l>Omtrent middach so was dat.</l>
<l>Dar vroeghet si vele onsen here.</l>
<l>Ende hi ne andworde min no mere.</l>
<l>Nv waest costume dat men plach.</l>
<l>Vp den heleghen paestdach.</l>
<l>So lietmen den iueden gaen.</l>
<l>Eenen diere was gheuaen.</l>
<l>Hesceden sine wieso hi was.</l>
<l>Nv was dar een die hiet barrabas.</l>
<l>Een dief gheuaen een mordenare.</l>
<l>P's4ylatus vraghede openbare.</l>
<l>Welken si wilden van den tveen.</l>
<l>Doe riepen si al ouereen.</l>
<l>Dat si barrabase wilden.</l>
<l>Ende hieten ihesus crucen den milden.</l>
<l>P's4ylatus wijf heft oec ghesent.</l>
<l>Boden an hem alsoe dat kent.</l>
<l>Ende seide ne hef niet ghemene.</l>
<l>Mettien rechten man no grod no clene.</l>
<l>Jc ebbe in minen droem van hem.</l>
<l>Ghedoghet dat .ix.  ghemoiet bem.</l>
<l>Dat quam darbi dat die viant.</l>
<l>Bekinnen mochte altehand.</l>
<l>Die cracht van der crucen ons heren.</l>
<l>Ende bi auenturen die heren.</l>
<l>Abraham ende sine ghesellen.</l>
<l>Waren blide in der hellen.</l>
<l>lees ix zonder punten</l>
<l>Dit maecte  die duuel ende wrochte.</l>
<l>Hoe hi ihesus quiten mochte.</l>
<l>Mar hi pijnde al om niet.</l>
<l>P's4ylatus merct dat niet ne diet.</l>
<l>Sijn roepen hi duoech sine hande.</l>
<l>Aldart menech man becande.</l>
<l>Ende hi seide aldus te hem.</l>
<l>Ghi siet dat ic onsculdech bem.</l>
<l>Van des gherechts menscen bloede.</l>
<l>Doe riept al met eenen moede.</l>
<l>Sijn bloet dat moet vp ons wesen.</l>
<l>Ende vp onse kinder na desen.</l>
<l>Doe dede aldar p's4ylatus.</l>
<l>Gheselen den onnoselen ihesus.</l>
<l>Want het was die romsce wet.</l>
<l>Die columme es noch besmet.</l>
<l>Met sinen bloede dar hi an stoet.</l>
<l>Mettien gaf hine also bebloet.</l>
<l>Den ridders dat sine crucen souden.</l>
<l>Also alst die iueden wouden.</l>
<l>P's4ylatus ridders hebben ontfaen.</l>
<l>Ende sine cleder ofghedaen.</l>
<l>Ende om spot te makene grod.</l>
<l>Namen si eenen mantel purpurrod.</l>
<l>Jn sconinx wijs ende daden hem an.</l>
<l>Eene crone maecten si hem nochtan.</l>
<l>Van dornen die si hem duonghen int hoft.</l>
<l>Ouer eene ceptre dies gheloft.</l>
<l>Gauen si hem in die hand een riet.</l>
<l>Hare meeninghe bediet.</l>
<l>Dese wilde coninc sijn ende here.</l>
<l>Ende hi ne hats macht no min no mere.</l>
<l>Vor hem knielden die quade rueden.</l>
<l>Ende groetene coninc van den iueden.</l>
<l>Al warent heidine die dit daden.</l>
<l>Die iueden haddent al beraden.</l>
<l>Bedi pleghen si noch al dit.</l>
<l>Goede vrijndaghe als men bit.</l>
<l>Ouer de iueden ne knielt men niet.</l>
<l>Om dit spot om dit verdriet.</l>
<l>Doe spouwen si vp hem aldar ter stede.</l>
<l>Ende namen hem triet vter  hand  mede.</l>
<l>mercte</l>
<l>Ende sloeghen an thoft metten riede.</l>
<l>Darna daden si hem of die liede.</l>
<l>Die purpure ende daden an sijn cleet.</l>
<l>Vdward leeddensine ghereet.</l>
<l>Te crucene dart die iueden saghen.</l>
<l>Ende gauen hem sine cruce draghen.</l>
<l>Alsi quamen buter stede.</l>
<l>Ghemoeten si eenen hiet s's4ymon mede.</l>
<l>Dien duoncsi vtermaten sere.</l>
<l>Om tcruce te draghene na onsen here.</l>
<l>Wiue volchden hem mede naer.</l>
<l>Ende maecten om hem mesbaer.</l>
<l>Ons here seide te hem.</l>
<l>Ghi dochtre van iherusalem.</l>
<l>Weent om mi altoes niet nv.</l>
<l>Weent om uwe kinder ende om v.</l>
<l>Alsof hi seide weent om tmesual.</l>
<l>Dat uwen volke ghescien sal.</l>
<l>Met hem leedmen vte .ij. quade.</l>
<l>Te verdoene om hare mesdade.</l>
<l>Te caluarien dat si quamen.</l>
<l>Dar men die ondadighe tesamen.</l>
<l>Tontliuene plach buter stede.</l>
<l>Dar setmen sijn cruce mede.</l>
<l>Aldar crucet si onsen here.</l>
<l>Die sinen vader vor hem bat sere.</l>
<l>Vader riep hi ghef hem pardoen.</l>
<l>Want sine weten wat si doen.</l>
<l>Aldar cruvstene ridders .iiii.</l>
<l>Die sine cledre namen sciere.</l>
<l>Ende ghauen elken riddre een deel.</l>
<l>Sinen roc lieten si al gheel.</l>
<l>Want hi van eenen sticke was.</l>
<l>Ende sonder naet als ict las.</l>
<l>Si cauelden deromme wies hi ware.</l>
<l>Dit vorsprac dauid openbare.</l>
<l>P's4ylatus screef die sake al blod.</l>
<l>Waromme dat menne hadde ghedod.</l>
<l>Hi screef ihesus nazarenus.</l>
<l>Der iueden coninc dat meent dus.</l>
<l>Dat hi ghecruvst ware dor das.</l>
<l>Want hi der iueden coninc was.</l>
<l>Ebreus. ende griex. ende in latijn.</l>
<l>Was ghescreuen dat brieuekijn.</l>
<l>Omdat vele liede tesamen.</l>
<l>Die ten ghenen pascen quamen.</l>
<l>Lesen souden ende verstaen.</l>
<l>Als eene cricke was eerst ghedaen.</l>
<l>Dat cruce mar p's4ylatus man.</l>
<l>Sloegher bouen een hout an.</l>
<l>Dar die scrifture ghenaghelt an was.</l>
<l>Van .iiij. houten als ict las.</l>
<l>So was tcruce dus horic scriuen.</l>
<l>Van cedre van palmen van oliuen.</l>
<l>Ende dartoe van c's4ypresse mede.</l>
<l>Te caluarien dar ter stede.</l>
<l>Was in die rootse ghedoluen die voet.</l>
<l>Dart hout in vp ende neder stoet.</l>
<l>Dit waerre .ij. dat derde lach.</l>
<l>Ouerduers dart menech sach.</l>
<l>Dits terde hout ende tfierde nochtan.</l>
<l>Naghelde p's4ylatus deran.</l>
<l>Die iueden baden p's4ylatus sere.</l>
<l>Dat hi die scrifture verkere.</l>
<l>Ende hi niet ne scriue openbare.</l>
<l>Dat hi der iueden coninc ware.</l>
<l>Mar dat hi seide dat hijt was.</l>
<l>P's4ylatus ne achte niet das.</l>
<l>Ende seide dat ic screef blijft staende.</l>
<l>Vele liede quamen dar gaende.</l>
<l>Ende spotten met hem dar hi hinc.</l>
<l>Si uerweten hem dese dinc.</l>
<l>Wach die tempel breken mach.</l>
<l>Ende maken in dien derden dach.</l>
<l>Nv verloosse di seluen wel.</l>
<l>Bestu coninc van 's4ysrahel.</l>
<l>Ganc of wi ghelouen an di.</l>
<l>Die papen seiden mede hi.</l>
<l>Die andren lieden stont in staden.</l>
<l>Ne mach hem seluen niet beraden.</l>
<l>Dit riepen si bi der duuele rade.</l>
<l>Die gheware worden der scade.</l>
<l>Die hem naken soude saen.</l>
<l>Ende wilden dat hi of adde ghegaen.</l>
<l>Oec so leesmen mede dat.</l>
<l>Dat satan vp dat cruce sat.</l>
<l>Ende wachte ihesus ende.</l>
<l>Te siene of hi bekende.</l>
<l>Enighe smette di an hem ware.</l>
<l>Dies moghen wi alle sijn in vare.</l>
<l>Ihesus onse troost onse lieue.</l>
<l>Was ganghen tusscen .ii. dieue.</l>
<l>Deen verspracken dar hi hinc.</l>
<l>Ende dander scaltene om die dinc.</l>
<l>Pens om mi here ghetrouwelike.</l>
<l>Sprac hi als du best in dijn rike.</l>
<l>Ons here andworde desen.</l>
<l>Jc secdi war du sult wesen.</l>
<l>Met mi eden int paradijs.</l>
<l>Nv wes dies vroet ende wijs.</l>
<l>Dat wi niet van di  ne spreken.</l>
<l>Dar adam vd was ghesteken.</l>
<l>Mar int rusten verstaet aldus.</l>
<l>Aldar selue was ihesus.</l>
<l>Bi der crucen stont marie.</l>
<l>Die edele moeder gods die vrie.</l>
<l>Maria cleophas dochter ghemene.</l>
<l>Ende maria magdalene.</l>
<l>Ende dartoe ian iacops broeder.</l>
<l>Jhesus sprac te sire moeder.</l>
<l>Wijf nv sie dit es dijn sone.</l>
<l>Janne meendi dar die gone.</l>
<l>Doe seidi ten neue sijn.</l>
<l>Sie dit es die moeder dijn.</l>
<l>Vortane so namse die goede.</l>
<l>Jan sijn neue in sire hoede.</l>
<l>Van der sester wilen vord.</l>
<l>Dats dat men middach noenen  hord.</l>
<l>Toter noenen ward deimsterhede.</l>
<l>Ouer al die werelt mede.</l>
<l>Dat ne quam van der manen niet.</l>
<l>Dat die sonne haer scinen liet.</l>
<l>Want die mane sat rechte nord.</l>
<l>Omtrent noene merct ende hord.</l>
<l>Hoe ghijt moghet weten sonder saghe.</l>
<l>So was out .xv. daghe.</l>
<l>Tien tiden was die scole al rene.</l>
<l>Van filosophyen tote athene.</l>
<l>Dar was een heidin clerc een wijs.</l>
<l>Die gheten was d's4yonijs.</l>
<l>Al die filosophen ne conden.</l>
<l>Niet gheweten in dien stonden.</l>
<l>Warbi die sonne verghinc.</l>
<l>lees dien</l>
<l>lees noemen</l>
<l>D's4yonijs seide dese dinc.</l>
<l>Die god der naturen toghet.</l>
<l>Dat hi pine nv ghedoghet.</l>
<l>Si vragheden hem in wat figuren.</l>
<l>Want die gollicheit bi naturen.</l>
<l>Neghene pine ghedoghen mach.</l>
<l>D's4yonijs aldart menech sach.</l>
<l>Warp in een vier een stic van goude.</l>
<l>Gode baden si dat hi woude.</l>
<l>Sine vorme ghinder toghen.</l>
<l>Dar hi in wilde ghedoghen.</l>
<l>Als dat gout vercout was.</l>
<l>Toghede god hem allen das.</l>
<l>Dat si dar in den viere vonden.</l>
<l>Een crucifix ten seluen stonden.</l>
<l>Ghedaen nv hord hier scone dinc.</l>
<l>Als hi doe an die cruce hinc.</l>
<l>Dar wordsi alle doe gheware.</l>
<l>Dat in menscen vorme ware.</l>
<l>Dat hi doghede arebeit.</l>
<l>Van d's4yonise ward gheseit.</l>
<l>Datten die minne der creaturen.</l>
<l>Sulke pine dade besuren.</l>
<l>Si maecten hem eenen outaer.</l>
<l>Ende daden in die eere wien daer.</l>
<l>Van den onbekenden gode.</l>
<l>Sente pauwels ons heren bode.</l>
<l>Want  dien outaer in sulker wise.</l>
<l>Darna ende doopte sente d's4yonise.</l>
<l>Te montmarters bi parijs.</l>
<l>Was sident  ghepassiet die d's4yonijs.</l>
<l>Dit ne staet in de ewangelie niet.</l>
<l>Mar die d's4ystorien siet.</l>
<l>Vint dit bescreuen sekerlike.</l>
<l>Aldus ofte derre ghelike.</l>
<l>DJe passie seghet vord aldus.</l>
<l>Omtrent noene riep ihesus.</l>
<l>Met luder stemmen vtermaten.</l>
<l>Mijn god tvi heuestu mi ghelaten.</l>
<l>Niet dat iet die gollichede.</l>
<l>Haer sciet van der menscelichede.</l>
<l>Mar om tfernoi ende om tferdriet.</l>
<l>Dar ne de vader in wesen liet.</l>
<l>lees vant</l>
<l>Sulc romein die stonterbi.</l>
<l>Als hi so lude riep hel's4y.</l>
<l>Want hem ebreus oncont was.</l>
<l>Seidi dese roept el's4yas.</l>
<l>Laetsien seidsi of hi sal.</l>
<l>Comen ende hem verloossen al.</l>
<l>Ouer eene wile ihesus kerst.</l>
<l>Seide aldus ic hebbe durst.</l>
<l>Doe was dar met a's4ysine een vat.</l>
<l>Ende galle gheminghelt in dat.</l>
<l>Een riddre nam dar tien stonden.</l>
<l>Een sponghe vp een riet ghebonden.</l>
<l>Met 's4ysopen vul van a's4ysine.</l>
<l>Ende gaf hem van sulken wine.</l>
<l>Ende alsijs smaecte metten monde.</l>
<l>Seidi ter seluer stonde.</l>
<l>Nv eist al vervult al.</l>
<l>Darna ouer een wile smal.</l>
<l>Riep hi vader in die hand sijn.</l>
<l>So beuelic dien gast  mijn.</l>
<l>Do seech hem  nederward.</l>
<l>Ende hi gaf den gheest mettervard.</l>
<l>Mettien scuerde die cortine.</l>
<l>Jn dien tempel die diere die fine.</l>
<l>Die hinc vor sanctasanctorum.</l>
<l>Van bouen al neder niet  alf no som.</l>
<l>Josephus scriuet dese dinc.</l>
<l>die cortine die buten hinc.</l>
<l>Vor die monster duere mede.</l>
<l>Oec ontvee scuerde dar ter stede.</l>
<l>Oec leesmen dat die ouerduere.</l>
<l>Die grod ende scone was ter cuere.</l>
<l>Van eenen stene  sonder mee.</l>
<l>Jn die middel brac ontvee.</l>
<l>Men horde oec roepen in de lucht.</l>
<l>Des die meneghe hadde vrucht.</l>
<l>Weten rumen dese stede.</l>
<l>Het ward oec ardbeue mede.</l>
<l>Rootchen scuerden ende stene.</l>
<l>Graue ondaden menecheene.</l>
<l>Eleghe liede verresen mede.</l>
<l>lees dijn</l>
<l>lees gheest</l>
<l>hier ontbreekt thoft</l>
<l>lees sticke</l>
<l>Te iherusalem in de stede.</l>
<l>Quamen si in ghenen daghen.</l>
<l>Darse vele liede saghen.</l>
<l>Weder si met onsen here.</l>
<l>Met liue met zielen emmermere.</l>
<l>Te hemele voeren so hier bleuen.</l>
<l>Ne vindwi niet clarlike bescreuen.</l>
<l>Sulke boeke hebben tewaren.</l>
<l>Dat si met gode sijn gheuaren.</l>
<l>Met zielen ende met liue bede.</l>
<l>Van sulken weten wi gherede.</l>
<l>Die doe verrees dat hi noch leghet.</l>
<l>Jn iherusalem alsmen seghet.</l>
<l>Dit wonder dat mercte do.</l>
<l>Een ridder ende een centurio.</l>
<l>Van .c. riddren haddi die macht.</l>
<l>Onsen here haddi ghewacht.</l>
<l>Veruard ward hi om tgone.</l>
<l>Ende seide dit es die godssone.</l>
<l>Die iueden omdat si niet ne wouden.</l>
<l>Dat die dode hanghen souden.</l>
<l>Vp den groten saterdach.</l>
<l>An die cruce want mens niet ne plach.</l>
<l>Baden si p's4ylate vp ghenade.</l>
<l>Dat hi haer been breken dade.</l>
<l>Ende mense ofdade dor hare lieue.</l>
<l>Die ridders braken die been der dieue.</l>
<l>Mar doe si quamen te onsen here.</l>
<l>Ende sine dod vonden min no mere.</l>
<l>Ne daden si an sine been.</l>
<l>Mar van den ridders een.</l>
<l>Stackene in die rechter side.</l>
<l>Met eere sperren een gat wide.</l>
<l>Ende altehand liep metter spoet.</l>
<l>Darvd water ende bloet.</l>
<l>Sulke secghen ouerwaer.</l>
<l>Dat die riddre was blent welnaer.</l>
<l>Dar ghent bloet te sinen handen quam.</l>
<l>Bi auenturen dat hi nam.</l>
<l>Ende deet an sine oghen mettien.</l>
<l>Ende hem quam weder al sijn sien.</l>
<l>Alst spade was een stic dernaer.</l>
<l>Quam die goede ioseph daer.</l>
<l>Van arimachia  dar ic of las.</l>
<l>Die ons heren iongher was.</l>
<l>Hemelike an p's4ylatus.</l>
<l>Ende bat hem den lechame ihesus.</l>
<l>Of te doene. met hem quam.</l>
<l>Nichodemus als ict  vernam.</l>
<l>Ende brochte m's4yrre ende aloes.</l>
<l>Die vtermaten bitter es.</l>
<l>Die bitterheit alsmen ons scriuet.</l>
<l>Leesmen dat die worme verdriuet.</l>
<l>Van der doder liede lechamen.</l>
<l>Jhesum namen si tesamen.</l>
<l>Ende wondene in een cleet.</l>
<l>Dat ioseph hadde ghecocht ghereet.</l>
<l>Met cleden sine mede bonden.</l>
<l>Als die iueden daden tien stonden.</l>
<l>Niet verre deraf so was een graf.</l>
<l>Jn eenen steen ghehouwen deraf.</l>
<l>Aldar noit man inne lach.</l>
<l>Aldar leidsine vp ghenen dach.</l>
<l>Dar was marie magdalene.</l>
<l>Ende dartoe met hare noch eene.</l>
<l>Die mercten war men leide.</l>
<l>Met hare  groter serechede.</l>
<l>Ghinghen si tote huvs dane reden.</l>
<l>Diere specie onder hem beden.</l>
<l>Dien dach dore want na die wet.</l>
<l>Die van gode was gheset.</l>
<l>Moesten si vieren dien saterdach.</l>
<l>Die dar alrenaest ghelach.</l>
<l>Vp dien saterdach daernaer.</l>
<l>Quamen die iuedsce papen daer.</l>
<l>Ende dartoe die fariseen.</l>
<l>Tote p's4ylatus ouereen.</l>
<l>Ende seiden doe dese drueghenare.</l>
<l>Leuede hi seide openbare.</l>
<l>Dat hi soude sderdaghes vpstaen.</l>
<l>Here doe sijn graf wachten saen.</l>
<l>Dat die ionghers niet stelen desen.</l>
<l>Ende men secghe hi es verresen.</l>
<l>Sodat p's4ylatus orlof gaf.</l>
<l>Ende si daden wachten tgraf.</l>
<l>lees arimathia</l>
<l>lees harde</l>
<l>Ende tekenden den steen.</l>
<l>Dat menne niet ne stole ouereen.</l>
<l>Vp den sondach als ict las.</l>
<l>Eeert  claer verdaghet was.</l>
<l>Quam maria magdalene.</l>
<l>Toten graue ende niet allene.</l>
<l>Tvee marien quamen dare.</l>
<l>Specie brochten si met hare.</l>
<l>Om te saluene onsen here.</l>
<l>Die hemel die begonste sere.</l>
<l>Jeghen die sonne werden claer.</l>
<l>Deene seide ter andre daer.</l>
<l>Wie sal ons dien steen doen aue.</l>
<l>Van der duere van den graue.</l>
<l>Doe saghen si den steen wech ghedaen.</l>
<l>Die sere grod was sonder waen.</l>
<l>Ende den inghel dierevp sat.</l>
<l>Ons here was verresen na dat.</l>
<l>Het was tier wilen aerdbeue grod.</l>
<l>Doe hi verrees van der dod.</l>
<l>Ende hi verrees beslotenen graue.</l>
<l>Nv ne wonder v niet deraue.</l>
<l>Dat dat vleesch dat droech marie.</l>
<l>Die edele maghet ende die vrie.</l>
<l>Ende haer maghedoem niet ne nam.</l>
<l>Dat het beslotenen graue vtequam.</l>
<l>Want het ghesciede weet ouerwaer.</l>
<l>Elleueneendexi.c. iaer.</l>
<l>Nadat ihesus ward gheboren.</l>
<l>Tote rome als wijt horen.</l>
<l>Dat eenen monec van sire side.</l>
<l>Sijn gurdel ward in curten tide.</l>
<l>Al besloten afghedaen.</l>
<l>Ende vor hem gheworpen saen.</l>
<l>Doe riep eene stemme an hem aldus.</l>
<l>Jn derre wise nochte  ihesus.</l>
<l>Besloten graue gaen vd.</l>
<l>Dit hordi al ouerluvd.</l>
<l>Mar dinghel dede vp dien steen.</l>
<l>Om te toghene ouereen.</l>
<l>Dat ons here was verresen.</l>
<l>Van der groter vresen van desen.</l>
<l>lees Eert</l>
<l>lees mochte</l>
<l>Hadden die wachters vaer so grod.</l>
<l>Dat si laghen ouer dod.</l>
<l>Ende als dat saghen die wijf.</l>
<l>Hadden sijs wonder sonder blijf.</l>
<l>Jn haren sinne ende mettien.</l>
<l>Hebben si bi hem ghesien.</l>
<l>.ij. inghele in menscen ghelike.</l>
<l>Tansichte hadden si ghemeenlike.</l>
<l>Ter erden neder alle drie.</l>
<l>Die inghele seiden wat soect hie.</l>
<l>Dien leuende dar die dode sal wesen.</l>
<l>Hi nes hier niet hijs verresen.</l>
<l>Also als hijt seide tevoren.</l>
<l>Gaet tsinen ionghers vdvercoren.</l>
<l>Ende sect hem hi es vpghestaen.</l>
<l>Dat si in galilea gaen.</l>
<l>Dar sullen sine sien als hijt vorsprac.</l>
<l>Eer hi annam sijn onghemac.</l>
<l>Doe dochten si om die word ons heren.</l>
<l>Die wijf ende setten hem ant keren.</l>
<l>Maria magdalena liep.</l>
<l>Te pietre ende te ianne ende riep.</l>
<l>Si ebben ghedreghen onsen here.</l>
<l>Vten graue ende min no mere.</l>
<l>Ne wetic waer sine hebben ghedaen.</l>
<l>Die grote minne sonder waen.</l>
<l>Deet hare dat soes was in vare.</l>
<l>Dat hi hare bestolen ware.</l>
<l>Pieter ende met hem ian.</l>
<l>Liepen bede ten graue dan.</l>
<l>Den lechame vondsi niet daer.</l>
<l>Mar die sudarie weet vorwaer.</l>
<l>Ende dandre cledre vonden si mede.</l>
<l>Bedi hilden sijt vor waerhede.</l>
<l>Dat hem de wiue hadden gheseit.</l>
<l>Terberghen keerden si ghereit.</l>
<l>Mar maria magdalene.</l>
<l>Bleef aldar ten graue allene.</l>
<l>Die met hem was in den kere.</l>
<l>So weende vtermaten sere.</l>
<l>Nederward sach mettien.</l>
<l>Die .ij. inghele heft soe versien.</l>
<l>Een ten hofde ende een ten voeten.</l>
<l>Die spraken an hare aldus met moeten.</l>
<l>Wijf waeromme weenstu so sere.</l>
<l>So seide omdat si minen here.</l>
<l>Wech droeghen ende in can verstaen.</l>
<l>Waer dat sine hebben ghedaen.</l>
<l>Mettien keerde soe haer saen.</l>
<l>Ende sach ihesus bi haer staen.</l>
<l>Doch ne kennets soes niet nochtan.</l>
<l>Mar so hilt vor eenen hofman.</l>
<l>Hi seide wijf tvi weenstu so.</l>
<l>Ende wien soechstu dus onvro.</l>
<l>Here naemstune sprac soe sech mi dat.</l>
<l>Waer dune leids in welker stad.</l>
<l>Jc doene wech mar daerna.</l>
<l>Seide ihesus maria.</l>
<l>Doe kennet soene in dat word.</l>
<l>Ende seide meester ende tart vord.</l>
<l>Ende wilde tasten sine voete.</l>
<l>Mar hi ne gaefs haer ghene moete.</l>
<l>Hi seide ne com niet an mi.</l>
<l>Jnne clam dat es bedi.</l>
<l>Noch te minen vader niet.</l>
<l>Tvi hi hare dit verbiet.</l>
<l>Dat was om hare wanloue allene.</l>
<l>Ganc enen sprac hi magdalene.</l>
<l>Te minen broedren allegader.</l>
<l>Sech ic clemme te minen vader.</l>
<l>Ende tote haren vader tewaren.</l>
<l>Tote minen god ende toten haren.</l>
<l>Dat meendi dit sal ghescien.</l>
<l>Saen dar si toe sullen sien.</l>
<l>Als dese dinc aldus ghesciede.</l>
<l>Die wachters van den graue die liede.</l>
<l>Keerden ter juedscer partie.</l>
<l>Ende seident den heren der clergie.</l>
<l>Dat wonder ghinder ghesciede.</l>
<l>Dar gauen si hem grote miede.</l>
<l>Dat si souden alle tesamen.</l>
<l>Secghen dat hem die ionghers namen.</l>
<l>Jhesus lechame doe si sliepen.</l>
<l>Dor sgels wille dat si riepen.</l>
<l>Ende noch eden desen daghe.</l>
<l>Weten de iueden dese saghe.</l>
<l>Maria magdalena quam.</l>
<l>Ghelopen als ict vernam.</l>
<l>Ende vant dander .ij. tesamen.</l>
<l>Die met hare ten graue quamen.</l>
<l>Alle .iij. si ten ionghers keeren.</l>
<l>Seker der verrisenesse ons heren.</l>
<l>Dar groetedse ihesus teghemoete.</l>
<l>Si quamen ende hilden sine voete.</l>
<l>Ende anebeden harde saen.</l>
<l>Jhesus seide ghi sult gaen.</l>
<l>Te minen broeders hem verbliden.</l>
<l>Sect hem dat si in galilee tiden.</l>
<l>Want si sullen mi daer sien.</l>
<l>Die wijf ghinghen wech na dien.</l>
<l>Ende seident den .xi. ghemene.</l>
<l>Die tesamen waren in weene.</l>
<l>Ende andre lieden met hem noch.</l>
<l>Mar het dochtem sijn ghedroch.</l>
<l>Pieter ghinc allene ten graue.</l>
<l>Als ons lucas scrijft deraue.</l>
<l>Ende wi wanen dat hi sach.</l>
<l>Doe ons here vp dien dach.</l>
<l>Hem pietre vertoghede als ict las.</l>
<l>Jn weet vp wat stonden het was.</l>
<l>Selfs daghes vertoghedi hem.</l>
<l>Hem tveen van iherusalem.</l>
<l>Tote emaus ghinghen dar deen was.</l>
<l>Of gheheten cleophas.</l>
<l>Si waren bede ionghers ons heren.</l>
<l>Dar si te emaus souden keren.</l>
<l>Droeueden sere vtermaten.</l>
<l>Quam ihesus an hem in der straten.</l>
<l>Ende sine  wisten niet dat hijt was.</l>
<l>Doe bevraghedi hem das.</l>
<l>Wat si so droeuelike spraken.</l>
<l>Cleophas seidem die saken.</l>
<l>Hoe dat ihesus was vergaen.</l>
<l>Dul volc sprac hi dat ghi verstaen.</l>
<l>Niet ne cont dat dus beheten.</l>
<l>Wilen was van dien propheten.</l>
<l>Dat dit xpristus soude liden.</l>
<l>Bi emaus quamen si tien tiden.</l>
<l>Daer  traecsi onsen here naer.</l>
<l>Ende alsmen heten soude daer.</l>
<l>Dar ihesus brac dat brod ontvee.</l>
<l>Bekennet sine dese tvee.</l>
<l>Mettien es hi hem ontfaren.</l>
<l>Te iherusalem keerden si tewaren.</l>
<l>Altehand ende alsi quamen.</l>
<l>Vonden si die .xi. tesamen.</l>
<l>Ende andre liede een deel met desen.</l>
<l>Die alle seiden ihesus es verresen.</l>
<l>Ende heft pietre verbart.</l>
<l>Die .ij. hebbent gheopenbart.</l>
<l>Hoe hi an hen in den wech sprac.</l>
<l>Ende sine kenden als hi tbrod brac.</l>
<l>Sulke waerre diet vor ghile hilden.</l>
<l>Ende dies ghelouen niet ne wilden.</l>
<l>Van dien so was een thomas.</l>
<l>Ende doe hi vter duere was.</l>
<l>Ende dandre spraken in rade.</l>
<l>Een deel an den auont spade.</l>
<l>Ende die dueren waren beloken.</l>
<l>Omdat si vruchten der iueden stoken.</l>
<l>Quam beslotenen dueren int huvs.</l>
<l>Jn die middele van hem ihesus.</l>
<l>Ende seide met v si vrede.</l>
<l>Jc bemt sijt onuersaghet mede.</l>
<l>Verstormet worden si in dien.</l>
<l>Want si waenden eenen gheest sien.</l>
<l>Siet mine hande ende mine voete.</l>
<l>Betasse met goeder moete.</l>
<l>Die gheest ne heft no vleesch no bene.</l>
<l>Als ghi siet an mi alle ghemene.</l>
<l>Doe toghedi hem ter seluer stonde.</l>
<l>Tlitekin van elker wonde.</l>
<l>Jn handen in voeten ende in die side.</l>
<l>Van wondre worden si so blide.</l>
<l>Nochtan ne ghelouets sijs niet.</l>
<l>Jhesus seide hebdi iet.</l>
<l>Dat men mach eten aldar te dissche.</l>
<l>Brochtmen hem van ghebradenen vissce.</l>
<l>Al dartoe honechraten mede.</l>
<l>Hi at vor hem aldaer ter stede.</l>
<l>Ende sijn relief gaf hi hem vord.</l>
<l>Doe seidi dit sijn word.</l>
<l>Die ghi vermanet  van mi.</l>
<l>Als ic steruelic was als ghi.</l>
<l>Hi ondede hem den sin.</l>
<l>Dat si verstaen mochten derin.</l>
<l>lees vernamet</l>
<l>Die scrifture ende sprac na desen.</l>
<l>Ghi sult mine orconde wesen.</l>
<l>Van desen dinghen tallen den lieden.</l>
<l>Ende begonnen dit bedieden.</l>
<l>Alhier van iherusalem.</l>
<l>Vro waren si alle onder hem.</l>
<l>Dat si bekenden in desen.</l>
<l>Hi sprac pais moete met v wesen.</l>
<l>Doe hi hadde ghewaghen dies.</l>
<l>Vp sine ionghers dat hi blies.</l>
<l>Ende seide als wijt hebben verheest.</l>
<l>Neemt alhier den heleghen gheest.</l>
<l>Dien ghi verlaet sine sonden.</l>
<l>Verlaten bliuen si tallen stonden.</l>
<l>Ende dien ghi bint hi blijft ghebonden.</l>
<l>Dese bande van deser orconde.</l>
<l>Heft die paefs ende van hem mede.</l>
<l>Die papen van al kerstinede.</l>
<l>Aldus leesmen dat menne sach.</l>
<l>Vijf warven  vp den pascedach.</l>
<l>Dies keert hem omme weet vorwaer.</l>
<l>Die pape .v. warf in den outaer.</l>
<l>Mettien als hi ontfaren was.</l>
<l>So quam weder in thomas.</l>
<l>Ende die ionghers ghewaghen.</l>
<l>Dat si onsen here saghen.</l>
<l>Thomas hi ne ghelouets niet.</l>
<l>Hi seit hem  si dat hi ziet.</l>
<l>Hande ende voete ghesleghen duere.</l>
<l>Ende tgat in sine ziede ter cuere.</l>
<l>Ende hire sinen vingher in steke.</l>
<l>Hi ne ghelouets niet sekerleke.</l>
<l>Ouer .viii. daghe darna gheuiel.</l>
<l>Dat die ionghers alsowel.</l>
<l>Vergadert waren ende thomas.</l>
<l>Jn den huse mede was.</l>
<l>Onder hem beslotenen dueren.</l>
<l>Quam ihesus ter seluer hueren.</l>
<l>Doe seidi met v si vrede.</l>
<l>Darna seidi thomase mede.</l>
<l>Brinc haerwart den vingher dijn.</l>
<l>Sie die hande ende die side mijn.</l>
<l>Ende wes niet onghelouech mere.</l>
<l>lees hen</l>
<l>Mar ghetrouwech doe seidi here.</l>
<l>Mijn god ende mijn here mede.</l>
<l>Jhesus seide dar ter stede.</l>
<l>Want du hefs mi ghesien thomas.</l>
<l>Bedi so ghelouestu das.</l>
<l>Salech sijn si die noit saghen.</l>
<l>Ende gheloofden des mach behaghen.</l>
<l>Ons allen die darna sijn comen.</l>
<l>Dit ende noch meer tonsen vromen.</l>
<l>Dede ihesus dat noch es bleuen.</l>
<l>Jn de ewangelie onbescreuen.</l>
<l>Darnaer openbardem mee.</l>
<l>Jhesus ten meere van galilee.</l>
<l>Dit was die derde dach tewaren.</l>
<l>Dar hi hem vp wilde openbaren.</l>
<l>.vij. ionghers vicschten daer.</l>
<l>Om hare lijfnerre dat es waer.</l>
<l>Binnen al der nacht so ne vinghen si niet.</l>
<l>Alsmen dien dach scone siet.</l>
<l>Stont vp den oeuer ihesus.</l>
<l>Ende seide te hem aldus.</l>
<l>Werp an die rechter side v net.</l>
<l>So suldi visscen te bet.</l>
<l>Doe si dat hadden ghedaen.</l>
<l>waest vul groter vissce saen.</l>
<l>.c.ende.l.ende.iij.</l>
<l>Jan seide dat lese wie.</l>
<l>Dat ons here ware.</l>
<l>Als sente pieter horde die mare.</l>
<l>Dat ihesus was nam hi sinen roc.</l>
<l>Want hi was naect ende sonder stoc.</l>
<l>Maecti hem te lande ward.</l>
<l>Als diene sere sien begard.</l>
<l>Een scutmael waest wel van den lande.</l>
<l>Die andre roerden hare hande.</l>
<l>Ende quamen metten scepe naer.</l>
<l>Doe si te lande quamen daer.</l>
<l>Vontsi vier te haerre nod.</l>
<l>Ende vissce dervp gherecht ende brod.</l>
<l>Doe brieden si van den visscen mede.</l>
<l>Die si vinghen dar ter stede.</l>
<l>Ende ghinghen met ihesus eten.</l>
<l>Als die wel die warheit weten.</l>
<l>Dat onse here si.</l>
<l>Pietre die hem dar sat bi.</l>
<l>Vraghede driewarf ons here.</l>
<l>Of hine int herte minde sere.</l>
<l>Dan iemen die ghinder sat.</l>
<l>Pieter keerde an gode dat.</l>
<l>Ende seide du weets dat wel.</l>
<l>Aldar hem ons here beuel.</l>
<l>Dat hi sine scape soude voeden.</l>
<l>Leeren wisen ende hoeden.</l>
<l>Oec vorseidi hem na desen.</l>
<l>Dat hi ghecruvst soude wesen.</l>
<l>Ende hiet hem dat hi hem volchde mede.</l>
<l>Ende sterue ant cruce als ic dede.</l>
<l>Ons here die ghinc dane.</l>
<l>Ende pieter volchdem ane.</l>
<l>Als die wel waent doen deran.</l>
<l>Darna volchdem ian.</l>
<l>Pieter sach omme mettien.</l>
<l>Ende heftene volchghende versien.</l>
<l>Here seit hi wat van desen.</l>
<l>Saelt emmer moeten wesen.</l>
<l>Dat ic ant cruce steruen moet.</l>
<l>Sech wat ende dese doet.</l>
<l>Jc wil hi bliue sprac ons here.</l>
<l>Totiendat ic wederkere.</l>
<l>Die ionghers die waenden dan.</l>
<l>Om dit word dat sente ian.</l>
<l>Tote doemesdaghe leuen soude.</l>
<l>Mar ihesus meende dat hi woude.</l>
<l>Dat sijn lijf worde ghehent.</l>
<l>Sonder martelers torment.</l>
<l>Die ionghers darna alle quamen.</l>
<l>Jnt land van galilee tesamen.</l>
<l>Vp eenen berch dar god ghebod.</l>
<l>Dar saghen si ihesus den here grod.</l>
<l>Si anebeden te harre vrome.</l>
<l>Nochtan tvifelden si some.</l>
<l>Ons here lachterdem dar ter stede.</l>
<l>Hare herte grote harthede.</l>
<l>Hi sprac nv  es in hemelrike.</l>
<l>Ghegheuen ende in erderike.</l>
<l>Alle macht spreect mine tale.</l>
<l>Die werelt duere altemale.</l>
<l>Leerd allen lieden cleene ende grod.</l>
<l>lees mi</l>
<l>Te houdene dat ic ghebod.</l>
<l>Ende te dopene in die name des vader.</l>
<l>Ende soens ende selechgheest tegader.</l>
<l>Die ghelouet ende nemme  doopt in desen.</l>
<l>Die ghene sal behouden wesen.</l>
<l>Diet niet ghelooft blijft verloren.</l>
<l>Miraclen seidi hem tevoren.</l>
<l>Die si souden  alst quam.</l>
<l>Te sire vpuaert als ict vernam.</l>
<l>Quam hi in iherusalem.</l>
<l>Blijft in die stad sprac hi te hem.</l>
<l>Totiendat ghi den heleghen gheest ontfaet.</l>
<l>Mettien hi met hem eten gaet.</l>
<l>Darnaer leeddise vter stede.</l>
<l>Te montoliuete mede.</l>
<l>Sine hande heft hi vpgheheuen.</l>
<l>Ende hem benedixie ghegheuen.</l>
<l>Doe ward hi vpgheheuen saen.</l>
<l>Een claer suerc heften ontfaen.</l>
<l>Dar hem dinghel mede diende.</l>
<l>Doe hi sinen lieue vriende.</l>
<l>Ontoghen was saghen si  nochtan.</l>
<l>Vpward na den lieuen man.</l>
<l>Mettien quamen bi hem staen.</l>
<l>.ij. inghele alse man ghedaen.</l>
<l>Die seiden manne van galilee.</l>
<l>Wat siedi vp te hemele mee.</l>
<l>Hi sal noch wedercomen tewaren.</l>
<l>Also als ghine vp saghet varen.</l>
<l>Si keerden in iherusalem.</l>
<l>Ende waren in bedinghen totedat hem.</l>
<l>Die heleghe gheest dar was ghesent.</l>
<l>Darna ghinghen si omtrent.</l>
<l>Predicken in menegher stede.</l>
<l>Ende ons here wrochte mede.</l>
<l>Met miraclen die si daden.</l>
<l>Hier er  tende god moet ons beraden.</l>
<l>Liete mi mijn goede vrient.</l>
<l>Die dicke wile heft verdient.</l>
<l>So waert mi wel rustens tijt.</l>
<l>Mar ic wille ghijs seker sijt.</l>
<l>En ware houes no recht.</l>
<l>lees menne</l>
<l>hier ontbreekt doen</l>
<l>lees es</l>
<l>Ontseidict hem nv oft echt.</l>
<l>Dat hi wilde. ende ict vermochte.</l>
<l>Hi bat mi dat ic vordbrochte.</l>
<l>Na de verrisenesse ons heren.</l>
<l>Hoe datten met groter eeren.</l>
<l>Die romeine sident wraken.</l>
<l>Ende die stad al sticken braken.</l>
<l>Jherusalem aldar hi was.</l>
<l>Ghepassijt alstment teersten las.</l>
<l>Nv hord sowieso wille hiernaer.</l>
<l>Want dit scrijft ouerwaer.</l>
<l>Josephus diet selue sach.</l>
<l>Een iuede dar vele sinnes an lach.</l>
<l>Ende dien de scrifture sere prijst.</l>
<l>Dat hi recht ende warheit wijst.</l>
<l>Die screeft aldus als hijt sach.</l>
<l>Hem sal ic so ic best mach.</l>
<l>Jn dietscen worden volghen naer.</l>
<l>Jn rimen vrai. in worden waer.</l>
<l>DOe ons here was verresen.</l>
<l>Als ghi moghet hiervoren lesen.</l>
<l>Ende te hemele gheuaren.</l>
<l>Die iueden die altoes waren.</l>
<l>So lanc so argher ende so wreeder.</l>
<l>Ende die emmer in lanc so leder.</l>
<l>Hadden die ghene die ghewoeghen.</l>
<l>Van ihesus die si versloeghen.</l>
<l>Moesten becopen dese sake.</l>
<l>Want haer sonden eesten wrake.</l>
<l>[Dus] [doet] [van] [meneghen] [noch.]</l>
<l>[Die] [mesdaet] [dat] [hijt] [becoopt] [noch.]</l>
<l>Nv  verneemt hoe dar toequam.</l>
<l>T's4yberius als ict vernam.</l>
<l>Was keiser van rome als ict las.</l>
<l>Doe ihesus ghepassijt was.</l>
<l>.xii. iaer ende .iii. daghe.</l>
<l>Droech hi crone dins ghene saghe.</l>
<l>Gaius ward keiser na hem.</l>
<l>Die int land van iherusalem.</l>
<l>Sende agrippen herodes.</l>
<l>Die sone was nv merket des.</l>
<l>Aristobolus dar ghi moghet horen.</l>
<l>Af bescreuen hiertevoren.</l>
<l>Datten herodes doude die quade.</l>
<l>Ontliuen dede met ouerdade.</l>
<l>Ende alexander sinen broeder.</l>
<l>Ende mariames hare moeder.</l>
<l>Dus was hi oudervader des.</l>
<l>Dese agrippa herodes.</l>
<l>Wart ghesent coninc van rome.</l>
<l>Jnt land dat wilen sinen ome.</l>
<l>Ph's4ylippe den  keiser augustus gaf.</l>
<l>Dar ic voren hebbe bescreuen af.</l>
<l>Want ph's4ylips was bleuen dod.</l>
<l>Des hadde nijt ende toren grod.</l>
<l>Sijn oem herodes ende dedem wee.</l>
<l>Die coninc was in galilee.</l>
<l>Dese hiet herodes antipas.</l>
<l>Die des ouds herodes sone was.</l>
<l>Ende hadde aristobolus dochter te wiue.</l>
<l>Sijns broeders. dien dede van den liue.</l>
<l>Als ict eerst seide herodes doude.</l>
<l>Nochtan haddi met ghewoude.</l>
<l>Ph's4ylippe den broeder ghenomen twijf.</l>
<l>Dar baptiste om verloes sijn lijf.</l>
<l>Want hi lachterde sulke daet.</l>
<l>Alst hiervoren bescreuen staet.</l>
<l>Als dese herodes antipas.</l>
<l>Vernam dat sijn neue was.</l>
<l>Sijns wijfs broeder dus verheuen.</l>
<l>Ende hem de keiser hadde ghegheuen.</l>
<l>Ph's4ylips land bi sijns wijfs rade.</l>
<l>Herodias hiet soe die quade.</l>
<l>Soudi met hare ten keiser varen.</l>
<l>Om meerre eere tewaren.</l>
<l>Mar herodes agrippa.</l>
<l>Sijn neue volchdem na.</l>
<l>Ende wroechden vor den keiser so.</l>
<l>Dat hi cume der dod ontflo.</l>
<l>Ende hem die keiser nam sijn land.</l>
<l>Ende gaeft den neue tehand.</l>
<l>Hem seluen dedi versenden.</l>
<l>Te spaengen waert in ellenden.</l>
<l>Dar hi ende sijn quade wijf.</l>
<l>lees die</l>
<l>Jammerlike lieten tlijf.</l>
<l>[G]aius  die keiser wart so verheuen.</l>
<l>Darnaer alst es bescreuen.</l>
<l>Dat hi wilde wesen god.</l>
<l>Mar dat becochti als een sot.</l>
<l>Doe hi hadde in die stede.</l>
<l>Drie iaer. ende .vi. maende mede.</l>
<l>Crone ghedreghen wart hi vermord.</l>
<l>Die van rome van den pord.</l>
<l>Maecten cladius  keiser daer.</l>
<l>Die herodes agrippen darnaer.</l>
<l>Gaf teenen tiden trike land algader.</l>
<l>Dat herodes sijn oudervader.</l>
<l>Hadde gat onder hem.</l>
<l>Doe hi quam te iherusalem.</l>
<l>Begonsti om die stede.</l>
<l>Eenen muvr te makene mede.</l>
<l>Also dicke ende also grod.</l>
<l>Had hem niet benomen die dod.</l>
<l>Ende die muvr vulcomen ware.</l>
<l>Om niet  die romsce scare.</l>
<l>Vp iherusalem ghestreden.</l>
<l>Het waer onuerwonnen noch eden.</l>
<l>Mar hi bleef dod hort hoe hi ende.</l>
<l>Want hi hem seluen niet ne kende.</l>
<l>Ende dat hi hem eren liet.</l>
<l>Alsmen onsen here pliet.</l>
<l>Dies sloechen dinghel van hemelrike.</l>
<l>Dat hi ende iammerlike.</l>
<l>Jn cesarien ende hi tleuen.</l>
<l>Van desen herodes es bescreuen.</l>
<l>Dat hi sente iacoppe onthoofden dede.</l>
<l>Te iherusalem in die stede.</l>
<l>Die nv in galissien leghet.</l>
<l>Van hem so es nv mede gheseghet.</l>
<l>Dat hi sente pietre hadde gheuaen.</l>
<l>Dien dinghel nachts dede ontgaen.</l>
<l>Bi miraclen vten prisoene.</l>
<l>De crone haddi te sinen doene.</l>
<l>.iij. iaer ghedreghen eer hi tlijf liet.</l>
<l>Eenen sone die agrippa hiet.</l>
<l>Liet hi na hem dar ic hiernaer.</l>
<l>lees claudius</l>
<l>hier ontbreekt hadde</l>
<l>Of sal tellen vele ende waer.</l>
<l>Claudius die keiser bekende.</l>
<l>De mare van herodes ende.</l>
<l>Ende sende van rome altehand.</l>
<l>Cestius festus der iueden land.</l>
<l>Te berechtene ende de steden.</l>
<l>Cestius hilt tland wel in vreden.</l>
<l>Na hem warter ghesent een ander.</l>
<l>Een hiet tiberius alexander.</l>
<l>Die tland berechte met ghemake.</l>
<l>Tien tiden gheuiel dese sake.</l>
<l>Dat agrippa ghewassen was.</l>
<l>Herodes sone alsmen hier las.</l>
<l>Ende sire moeder broeder bleef dod.</l>
<l>Die in calcidee was here grod.</l>
<l>Ende claudius gaf hem tehand.</l>
<l>Sijns oems conincrike ende land.</l>
<l>Dat int land van surien lach.</l>
<l>Darna gheuiel vp eenen dach.</l>
<l>Dat t's4yberius alexander.</l>
<l>Te rome keerde ende een ander.</l>
<l>Hiet cumanus quam darna.</l>
<l>Te houdene tland van iudea.</l>
<l>Jn sinen tiden ende onder hem.</l>
<l>Begonste in iherusalem.</l>
<l>Die iueden suffen ende riesen.</l>
<l>Ende goet ende eere verliesen.</l>
<l>Ende ic secghu hoet dartoe quam.</l>
<l>Teenen pascen als ict vernam.</l>
<l>Als der iueden minste ende meeste.</l>
<l>Te iherusalem quamen ter feeste.</l>
<l>Stonden die romeine dare.</l>
<l>Met eere ghewapender scare.</l>
<l>Tfolc te bewachtene van dulleden.</l>
<l>Een roems riddre aldar ter steden.</l>
<l>Die haer feeste hadde onwerd.</l>
<l>Toghedem sinen naecten stert.</l>
<l>Des worden die iueden gram.</l>
<l>Ende al die comoenge quam.</l>
<l>Tote cunamuse  ende bat.</l>
<l>Om dien ridder dar ter stad.</l>
<l>Dat men hem te pijnne gaue.</l>
<l>Eermen andworden mochte hieraue.</l>
<l>lees cumanuse</l>
<l>Quamer vele ende brochten stene.</l>
<l>Ende worpen de ridders ghemene.</l>
<l>Des wart cumanus veruaert.</l>
<l>Ende riep vele ridders inwaert.</l>
<l>Ende die iueden worden versaghet.</l>
<l>Ende vten tempel gheiaghet.</l>
<l>Mar die porten waren tinghe.</l>
<l>Dat  worden verstorden  sonderlinghe.</l>
<l>Mee dan .xxx'hm. man.</l>
<l>De feeste keerde in rouwen dan.</l>
<l>Oec so wart tland al tewaren.</l>
<l>So vul rouers ende mordenaren.</l>
<l>Dat cume iemen tsijn behelt.</l>
<l>Ende het worden met ghewelt.</l>
<l>Vechtende die samaritane.</l>
<l>Dien  den iueden sitten ane.</l>
<l>Vp die iueden van galilee.</l>
<l>Dar hem af quam quade mee.</l>
<l>Want cumanus berecht niet wel.</l>
<l>De iueden ne dadem  niet el.</l>
<l>Ende oec die samaritane.</l>
<l>Ende clagheden ouer cumane.</l>
<l>Quadratuse dien de siniurie.</l>
<l>Beuolen was van al surie.</l>
<l>Die hiet cumane te rome varen.</l>
<l>Ende vor claudius tewaren.</l>
<l>Redene gheuen ende andworde.</l>
<l>Van al ghenen groten morde.</l>
<l>Celer diere oec een of was.</l>
<l>Ghebod hi tselfs als ict las.</l>
<l>Te rome voeren si ter stede.</l>
<l>Ende die samaritane mede.</l>
<l>Ende agrippa die coninc mede.</l>
<l>Die der iueden bodscap dede.</l>
<l>Claudius horde hare tale.</l>
<l>Ende berechte de sake wale.</l>
<l>Cumane verbod hi die pord.</l>
<l>Om die dorperlike mord.</l>
<l>.iij. dedelste  samaritane.</l>
<l>Ghebod hi thoft af te slane.</l>
<l>Celer sendi ten stonden.</l>
<l>lees Dar</l>
<l>lees vertorden</l>
<l>lees Die</l>
<l>lees daden</l>
<l>Te iherusalem ghebonden.</l>
<l>Dat men sleepte dor die stad.</l>
<l>Ende menne onthofde na dat.</l>
<l>Eenen hiet fel's4yo  sendi tehand.</l>
<l>Te berechtene der iueden land.</l>
<l>Ende samarien ende galilee.</l>
<l>Agrippen gaf hi lans oec mee.</l>
<l>Een deel dat sijns vader was.</l>
<l>Ende claudius starf na das.</l>
<l>Doe hi hadde. xiii. iaer.</l>
<l>Ende .viii. maenden weet vorwaer.</l>
<l>Ende .xxx. daghe ghedreghen crone.</l>
<l>Darnaer quam trike an nerone.</l>
<l>NEro ontfinc tromsce rike.</l>
<l>Mar dat liet  hi dorperlike.</l>
<l>Hi sloech moeder ende broeder dod.</l>
<l>Ende dede quaetheit arde grod.</l>
<l>Ende meneghen edelen kerstinen man.</l>
<l>Des moetic suighen nochtan.</l>
<l>Ende van den iueden scriuen vord.</l>
<l>Hoe dat si waren vermord.</l>
<l>Nero gaf agrippen mede.</l>
<l>Mee lands ende meerre moghentede.</l>
<l>Mar felic  die der iueden land.</l>
<l>Een deel hadde in sine hand.</l>
<l>Vinc eleazaruse als ict las.</l>
<l>Die prince van den rouers was.</l>
<l>Mettien ridders die met hem waren.</l>
<l>Hi hadde tland in .xx. iaren.</l>
<l>[Dat] [hem] [die] [keiser] [hadde] [ghegheuen.]</l>
<l>[Doe] [hi] [van] [hem] [was] [verheuen.]</l>
<l>Gherooft ende sere veruart.</l>
<l>Ende hi sendetse te rome wart.</l>
<l>Ende hinc sire ghesellen vele.</l>
<l>Het ghinc welnaer vten spele.</l>
<l>Ende vte alle ghetale mede.</l>
<l>Tfolc dat hi vinc ende verdede.</l>
<l>Die berooft hadden tland.</l>
<l>Dus wart ghepurgert altehand.</l>
<l>Van den rouers al iudea.</l>
<l>Mar eene andre maniere darna.</l>
<l>Van mordeners ende van rouers mede.</l>
<l>lees felix</l>
<l>lees hilt</l>
<l>lees felix</l>
<l>Wart te iherusalem in die stede.</l>
<l>Sdaghes alst sceen openbare.</l>
<l>Vermorden si tfolc harenthare.</l>
<l>Ende scoten dan onder die liede.</l>
<l>Alsodat van al den diede.</l>
<l>Niemen wiste wiedat dede.</l>
<l>Dus sloeghen sire vele in die stede.</l>
<l>Ja der hoochster  ende der meeste.</l>
<l>Somwile medewarde in der feeste.</l>
<l>Ende droeghen suerde onder hem.</l>
<l>Sodat in ierusalem.</l>
<l>Elc man was in vresen grod.</l>
<l>Den bisscop ionatas sloeghen si eerst dod.</l>
<l>Ende darna meneghen andren mede.</l>
<l>Dus was die mord dar in die stede.</l>
<l>Nochtan was in ghenen daghe.</l>
<l>Jn die stede meerre plaghe.</l>
<l>Van bedrieghers harenthare.</l>
<l>Ende van meneghen wikelare.</l>
<l>Die lieden in groten tvifel brochten.</l>
<l>Ende dat land al dueresochten.</l>
<l>Ende leedden dat volc in die wostine.</l>
<l>Om hem tekin te doene anscine.</l>
<l>Jeghen was felix dat hi mochte.</l>
<l>Want dat hem een tekin dochte.</l>
<l>Alsof si wilden ghemeenlike.</l>
<l>Ontgaen den romscen rike.</l>
<l>Ende sloegher meneghen te dod.</l>
<l>Tien tiden quam .i. touererre grod.</l>
<l>Vd eg's4ypten die aldare.</l>
<l>Seide dat hi prophete ware.</l>
<l>Ende hadde wel .xxx.dusent man.</l>
<l>Vergadert die hem volchden an.</l>
<l>Sodat hise met valscen worden.</l>
<l>Bedroech ende si so na hem horden.</l>
<l>Dat hise met sinen ghehete.</l>
<l>Brochte te montoliuete.</l>
<l>Darna wilden si met hem.</l>
<l>Met crachte in iherusalem.</l>
<l>Ende die romeine dervd verdriuen.</l>
<l>Vpdat si heren souden bliuen.</l>
<l>Felix heft dit vordacht.</l>
<l>Ende quam vd met sire cracht.</l>
<l>Ende sconfierdene ende alle de sine.</l>
<l>Nochtan mersede altoes die pine.</l>
<l>Rouers ende touerars.</l>
<l>Ende alrande vul ghepars.</l>
<l>Vervulden also iudea.</l>
<l>Dat sijt al woesten verre ende na.</l>
<l>Ende dit leet ende dese plaghe.</l>
<l>Wies ende mersede alle daghe.</l>
<l>Oec  hord grote plaghe derna.</l>
<l>Jn de stad te cesarea.</l>
<l>Want dar woenden in die stede.</l>
<l>Heidine ende iueden mede.</l>
<l>Ende si streden omme dat.</l>
<l>Welc harre soude in die stad.</l>
<l>Behouden de herscappie.</l>
<l>So dat heidiin volc van surie.</l>
<l>Om desen twist so sloechmen so vele.</l>
<l>Jueden dat ghent  vten spele.</l>
<l>Ende haer goet dat roofdmen al.</l>
<l>Dus hadsi menech ongheual.</l>
<l>Felix vinc der rouers vele.</l>
<l>Mar darnaer na desen spele.</l>
<l>Quam int land een ander baliu.</l>
<l>Die festus hiet dat segghic v.</l>
<l>Die keiser nero senden daer.</l>
<l>Van rome dit weet vorwaer.</l>
<l>Festus doe hi quam int land.</l>
<l>Al vul rouers dat hijt vant.</l>
<l>Ende oec was dar een touerare.</l>
<l>Die van den iueden eene scare.</l>
<l>An hem met ghilen hadde brocht.</l>
<l>Den ghenen heft festus ghesocht.</l>
<l>Ende vernammene ende de sine.</l>
<l>Dar dedise in eene wostine.</l>
<l>Leedden ende grod goet gheuen.</l>
<l>Dar liet die toeuererre tleuen.</l>
<l>Ende sijn volc met hem ghemene.</l>
<l>Festus sloechse ende die romeine.</l>
<l>Darna saen bleef festus dod.</l>
<l>Ende alsmen dit dien keiser ombod.</l>
<l>Sendi darwart albine.</l>
<l>Jn dat land bailiu te sine.</l>
<l>lees ghinc</l>
<l>Mar  int land quam albinus.</l>
<l>Der iueden bisscop ananus.</l>
<l>Dede sente iacoppe den mindren ontliuen.</l>
<l>Dar ons die heleghe boeke af scriuen.</l>
<l>Dat hi deerste kerstijn bisscop was.</l>
<l>Van iherusalem als ict las.</l>
<l>Ende bi toenamen hieten echt.</l>
<l>Alle die liede gherecht.</l>
<l>Hi was  marien der moeder ons heren.</l>
<l>Suster sone met groter eeren.</l>
<l>Ende hiet broeder ihesus.</l>
<l>Desen ontlijfde ananus.</l>
<l>Mar als albinus quam int land.</l>
<l>Nam hi de macht al dien tirant.</l>
<l>Ende agrippa die coninc mede.</l>
<l>Nam dat bisscopdoem van der stede.</l>
<l>Dese albinus was so quaet.</l>
<l>Dat hi niemens ouerdaet.</l>
<l>Ne wrac die ghelt gheuen mochte.</l>
<l>War wieso negheen ne brochte.</l>
<l>Die was ontlijft oft gheuaen.</l>
<l>Alsof hijt al hadde ghedaen.</l>
<l>Dies was tland ende al de steden.</l>
<l>Vul rouers ende in groter onreden.</l>
<l>Ende tsaet ward ghesaiet vord.</l>
<l>Dar sident omme die heleghe pord.</l>
<l>Gheuelt ward ende ghedestruerd.</l>
<l>Ende dat goede land verterd.</l>
<l>NOchtan na desen albine.</l>
<l>Die meneghen dede suare pine.</l>
<l>Ward een bailiu die florus hiet.</l>
<l>Die dede den iueden sulc verdriet.</l>
<l>Dat hi metter quaetheit sine.</l>
<l>Goet maecte den valscen albine.</l>
<l>Want albin was doch bedect.</l>
<l>Dar florus vp niet ne mect.</l>
<l>Hi hilt die quaetheit ouer eere.</l>
<l>Ende quam int land min no mere.</l>
<l>Dan of hi waer ghesent aldare.</l>
<l>Rouer te sine ende mordenare.</l>
<l>Lieghen drieghen conste niemen bet.</l>
<l>Want daran was sijn sin gheset.</l>
<l>hier ontbreekt eer</l>
<l>Van der quaetheit van dien viant.</l>
<l>So rumde menech sijn land.</l>
<l>Alsodat festius  met sire partien.</l>
<l>Dien de keiser beual surien.</l>
<l>Quam tote iherusalem.</l>
<l>Die iueden die clagheden hem.</l>
<l>Ouer florus ouerdaet.</l>
<l>Mar florus die conste alt quaet.</l>
<l>Onsculdechden met loghenen al.</l>
<l>Dus wies der iueden ongheual.</l>
<l>Te iherusalem in die stede.</l>
<l>Dedi de maerct rouen mede.</l>
<l>Ende sloecher manne. wijf. ende kinder.</l>
<l>.vi.c.ende.xxx. ghinder.</l>
<l>Nochtan was hi darbi niet sat.</l>
<l>Algader pijndi omme dat.</l>
<l>Hoe hi den tempel winnen soude.</l>
<l>Want vele derin was van goude.</l>
<l>Ende dede den iueden met sire looshede.</l>
<l>Tmeerredeel gaen vter stede.</l>
<l>Jeghen ridders die altesamen.</l>
<l>Van cesarien ghinder quamen.</l>
<l>Ende alsi buten waren vpt felt.</l>
<l>Sloeghen si de ridders met ghewelt.</l>
<l>Ende si vloen weder ter stad.</l>
<l>Mar te nouwe was hem die pat.</l>
<l>Dar si vloen ter porten duere.</l>
<l>Dar hadden si quade auenture.</l>
<l>Doe waende florus den tempel winnen.</l>
<l>Mar si verdreuene die van binnen.</l>
<l>Dat hire ne was niewer na.</l>
<l>Die tur die hiet antonia.</l>
<l>Dien herodes maecte doude.</l>
<l>Helc  sie vor hem met ghewoude.</l>
<l>Ende van den temple die portale.</l>
<l>Dus behiltsijt altemale.</l>
<l>Dat hi niet ne wan des tempels scat.</l>
<l>Florus die voer vter stad.</l>
<l>Te cesarien in die stede.</l>
<l>Dese quade florus dede.</l>
<l>Dat die iueden al ghemeine.</l>
<l>Streden ieghen die romeine.</l>
<l>Ende hem ontseiden haren pacht.</l>
<l>lees cestius</l>
<l>lees helt</l>
<l>Dar sident omme met groter cracht.</l>
<l>Gheuelt ward tempel ende pord.</l>
<l>Als ghi horen sult bet vord.</l>
<l>Agrippa die hem des wighes ontsach.</l>
<l>Quam te iherusalem vp ghenen dach.</l>
<l>Ende riep tfolc tesamen al.</l>
<l>Om te werne dat mesual.</l>
<l>Ende toochdem hoe cranc si waren.</l>
<l>Jeghen al die romsce scaren.</l>
<l>Die verwonnen hadden galle.</l>
<l>Ende grieken al met alle.</l>
<l>Ende altegader tvudsce land.</l>
<l>Bertaengen ende ingeland.</l>
<l>Meneghe stad menech casteel.</l>
<l>Ende al affrike algheel.</l>
<l>Libien ende tland van spaengen.</l>
<l>Eg's4ypten ende oec anquitaengen.</l>
<l>Ende al tland toter eufraten.</l>
<l>Ja die percen ne durren niet laten.</l>
<l>Die romeine si ne dienen hem recht.</l>
<l>Wat es nochtan dat bet vecht.</l>
<l>Nv merct segthi  onder v allen.</l>
<l>Sidi riker dan de gallen.</l>
<l>Ende sterker dan die aelmanne.</l>
<l>Ende vroeder dan die grieken danne.</l>
<l>Ende moghender dan al erderike.</l>
<l>Dat onder rome es ghemeenlike.</l>
<l>Ontfarme v arme wijf ende kinder.</l>
<l>Ende ionghe meerre ende minder.</l>
<l>Des tempels ende der helegher stede.</l>
<l>Ende laet ons hebben vrede.</l>
<l>Met desen ontfiellen hem die trane.</l>
<l>Dat volc andworde hem derane.</l>
<l>Si ne teghen den romeinen niet.</l>
<l>Mar florus die hem dede verdriet.</l>
<l>Ja sprac weder agrippa.</l>
<l>So set v doen vord hierna.</l>
<l>Sodat ghi verghelt den pacht.</l>
<l>Dien ghi onthout met uwer cracht.</l>
<l>Si seiden dat sijt gherne daden.</l>
<l>Doe gaderden si met goeder staden.</l>
<l>Hare achterstelle ende darna.</l>
<l>lees aquitaengen</l>
<l>Sprac die coninc agrippa.</l>
<l>Nv sijt floruse onderdaen.</l>
<l>Totedat die keiser heft verstaen.</l>
<l>Ende .v. sent eenen andren bailiu.</l>
<l>Met desen gauen si eenen .v.</l>
<l>Ende verspraken den coninc ghemene.</l>
<l>Ende worpen na hem steene.</l>
<l>Ende verdreuene vter stad.</l>
<l>Agrippa ghedoghede al dat.</l>
<l>Uan den iueden ter seluer tijt.</l>
<l>Sulke die roerden den strijt.</l>
<l>Onderliepen eenen casteel.</l>
<l>Die de romeine hilden gheel.</l>
<l>Ende masada bi namen hiet.</l>
<l>Si dodden al dat romsce diet.</l>
<l>Ende leiden haer liede daer.</l>
<l>Een eleazarus darnaer.</l>
<l>Verbod in den tempel mede.</l>
<l>Alsmen sacrificie dede.</l>
<l>Datmen der romeine offrande.</l>
<l>Ontsegghen soude hieraf quam scande.</l>
<l>Ende dit was wel leed den vroeden.</l>
<l>Omdat si dit wilden verhoeden.</l>
<l>Ontboden si florus in die stede.</l>
<l>Ende den coninc agrippen mede.</l>
<l>Ende baden dat si met crachte quamen.</l>
<l>Ende die werringhe benamen.</l>
<l>Florus ghene andworde ne gaf.</l>
<l>Als die blide was deraf.</l>
<l>Mar agrippa sende aldare.</l>
<l>.ij.dusent ridders teere scare.</l>
<l>Die dar quamen in die stede.</l>
<l>Wieso pais wilde ende vrede.</l>
<l>Van den porters trac an hem.</l>
<l>Thoechste van iherusalem.</l>
<l>Besaet si met hare scaren.</l>
<l>Mar die ghene die vechters waren.</l>
<l>Hadden tempel ende waren in dat.</l>
<l>Ende dat nederste van der stad.</l>
<l>Dus wilden deene den tempel winnen.</l>
<l>Eleazarus diere was binnen.</l>
<l>Verwerret ende pijnde mede.</l>
<l>Om te winne hare stede.</l>
<l>Seuen daghe vochten si also.</l>
<l>Datter niemen wan .i. stro.</l>
<l>Darna so quam eene feeste.</l>
<l>Dat die beste entie meeste.</l>
<l>Vieren souden na haer wet.</l>
<l>Si die den tempel hadden beset.</l>
<l>Die rouers waren ende mordenaren.</l>
<l>Ende niet ne wilden vieren no sparen.</l>
<l>Onderliepen vp dien dach.</l>
<l>Die veste dar dat herre lach.</l>
<l>Dat agrippa dar sende mede.</l>
<l>Dus wonnensi dupperste van der stede.</l>
<l>Want die ridders weken voren.</l>
<l>Doe ghinghen si bernen ende storen.</l>
<l>Des bisscops ananias sale.</l>
<l>Ende agrippen huvs alsowale.</l>
<l>Dartoe thus  in dien daghen.</l>
<l>Alle die priuilegien laghen.</l>
<l>Van ghelde dat men in die stede.</l>
<l>Te leenne plach na die sede.</l>
<l>Omdat si souden an haren scaren.</l>
<l>Alle die bescout waren.</l>
<l>Vergaderden  ieghen die rike.</l>
<l>Dus verbernetsijt ghemeenlike.</l>
<l>Vp den derden dach darna.</l>
<l>Belaghen si den tur antonia.</l>
<l>.ij. daghe ende sloeghent al dod.</l>
<l>Datterin was cleen ende grod.</l>
<l>Darna belaghen si des conincs sale.</l>
<l>Dar die ridders altemale.</l>
<l>Agrippen int  ontweken waren.</l>
<l>Ende strederan met .iiii. scaren.</l>
<l>Noch si ne rusten nacht no dach.</l>
<l>Doe voer sulc dierevoren lach.</l>
<l>Te massada in ghenen daghe.</l>
<l>Dar souds herodes wapinen laghen.</l>
<l>Ende wapender tfolc mede.</l>
<l>Dat dar was in die stede.</l>
<l>Ende an sconinx sale streden.</l>
<l>Sodat si met pijnlicheden.</l>
<l>Eenen tur dar vellen daden.</l>
<l>Mar die van binnen waren beraden.</l>
<l>Dat si hadden ter seluer vre.</l>
<l>Binnen ghemaect niewe mure.</l>
<l>Des worden de ghene tebarterd.</l>
<l>hier ontbreekt dar</l>
<l>lees in</l>
<l>lees Vergaderen red.</l>
<l>Die den mur dore hadden minerd.</l>
<l>Ende lieten al de ridders varen.</l>
<l>Die agrippen met sinen scaren.</l>
<l>Jn die stad hadde ghesent.</l>
<l>Mar al dat romsce couent.</l>
<l>Die nochtoe niet mochten ontfaren.</l>
<l>Vloen in die hoghe turre tewaren.</l>
<l>Die doude herodes wilen maecte.</l>
<l>Die stoute die felle die welgheraecte.</l>
<l>Dar deen ipitos  of hiet.</l>
<l>Sijn ghelijc ne wetic niet.</l>
<l>Dander mariamnes na sijn wijf.</l>
<l>Dier hi nemen dede tlijf.</l>
<l>Die derde facelus na den broeder.</l>
<l>Sijns vader kint ende sire moeder.</l>
<l>Dese waren so grod ende so scone.</l>
<l>Hets waenlic of onder den trone.</l>
<l>Eneghe sijn harre ghelike.</l>
<l>Die iueden wonnen  aestelike.</l>
<l>Die sale ende sloeghent al dod.</l>
<l>Dat sirein vonden cleen ende grod.</l>
<l>Ende rumden al vp altehand.</l>
<l>Al darna staecsirein  den brand.</l>
<l>Ten andren daghe die darna was.</l>
<l>Vonden si den bisscop ananias.</l>
<l>Ende ezechias sinen broeder mede.</l>
<l>Dien sloeghen si dod vp die stede.</l>
<l>Manaimus als ict hebbe verhord.</l>
<l>Hiet hi die was  deser mord.</l>
<l>Al prinche was sohoesoet ga.</l>
<l>Hi was die in masada.</l>
<l>Alen dede herodes arnas.</l>
<l>Hord hoe hi versleghen was.</l>
<l>Der ghemeente van der stede.</l>
<l>Was harde leet dese onvrede.</l>
<l>Want si die van rome ontsaghen.</l>
<l>Sodat si manaimus belaghen.</l>
<l>Ende al de sine ende ondaetse also.</l>
<l>Dat cume manaimus ontflo.</l>
<l>Jn eenen winkel dar menne vant.</l>
<l>Ende mee sloechene altehand.</l>
<l>lees ipicos</l>
<l>lees van ?</l>
<l>Dit daden die van der stede.</l>
<l>Omdat si waenden hebben vrede.</l>
<l>Alsi des viants waren quite.</l>
<l>Mar die mordeners die hem met vlite.</l>
<l>Holpen manaimus verslaen.</l>
<l>Hebbent alle bede  ghedaen.</l>
<l>Omdat si te bet lude ende stille.</l>
<l>Mochten vuldoen haren wille.</l>
<l>Dat  was eleazarus metten sinen.</l>
<l>Si ghinghen vecten ende pinen.</l>
<l>Oe si winnen of veriaghen.</l>
<l>Mochten die ghene die laghen.</l>
<l>Jn den turren die romeine.</l>
<l>Dar si omme sident quamen in weine.</l>
<l>SOdat die romeine vernamen.</l>
<l>Dat si met ghere lust ontquamen.</l>
<l>Ende haer voghet mutilius.</l>
<l>Sende an eleazarus.</l>
<l>Ende bat om haer lijf allene.</l>
<l>Wapen ende ander goet ghemene.</l>
<l>Wilsi algader laten varen.</l>
<l>Dit sekerden de iueden tewaren.</l>
<l>Ende mutilius  ghinc of.</l>
<l>Ende de sine vp dit belof.</l>
<l>Doe si al of hadden ghedaen.</l>
<l>Haer harnasch recht also saen.</l>
<l>Die van eleazarus side.</l>
<l>Liepen vp hem alle te stride.</l>
<l>Ende sloeghen al grod ende clene.</l>
<l>Sonder mutamus  allene.</l>
<l>Die suoer hi wildem doen besniden.</l>
<l>Enter iuedscer ewe tiden.</l>
<l>Die  ne crankede niet vele die van rome.</l>
<l>Want lettel waerre als ict gome.</l>
<l>Moghender heren vermord.</l>
<l>Mar het was sake twi de pord.</l>
<l>Met rechte soude sijn onterd.</l>
<l>Dese daet heft verserd.</l>
<l>Der goeder herten dies hem ontsaghen.</l>
<l>Dat god die stede soude plaghen.</l>
<l>lees bedi</l>
<l>lees Dar</l>
<l>lees metilius</l>
<l>lees metilius</l>
<l>lees metilius</l>
<l>lees Dit</l>
<l>Al ne warkent  die van rome niet.</l>
<l>Menech weende om dat verdriet.</l>
<l>Ghelijcof hireof gheuen soude.</l>
<l>Redene. als van sire scoude.</l>
<l>Want het was vp den saterdach.</l>
<l>Dat elc man te vierne plach.</l>
<l>Van goeden werken na die wet.</l>
<l>Nv hebsi hem aldus besmet.</l>
<l>Ter seluer wile ende vp dien dach.</l>
<l>Alsoft god wilde diet al mach.</l>
<l>Sloeghen die van surien  dod.</l>
<l>Jueden onder cleene ende grod.</l>
<l>.xx.dusent ende meer mede.</l>
<l>Ende suuerderof al haer stede.</l>
<l>Na dese vreselike mord.</l>
<l>Van cesarien der pord.</l>
<l>Ward in roerre al surien.</l>
<l>De iueden met harre partien.</l>
<l>Verbernden der surien steden.</l>
<l>Si ne lieten land no dorp in vreden.</l>
<l>Ende sloeghen man. wijf. ende kinder.</l>
<l>Die suriane daden ghinder.</l>
<l>Al dat selfs den iueden weder.</l>
<l>Dus was ghedeelt vp ende neder.</l>
<l>Al tland van surien in tween.</l>
<l>Alst meneghen iuede sceen.</l>
<l>Sdaghes vacht al tfolc openbare.</l>
<l>Ende snachts was elc in groten vare.</l>
<l>Elc roofde andren dar hi mochte.</l>
<l>Wieso vele tegader brochte.</l>
<l>Hi wilde meest heren ontfaen.</l>
<l>De porten laghen sonder waen.</l>
<l>Al vul doder kaitiue.</l>
<l>Oud ionc kinder ende wiue.</l>
<l>Haer scamelicheit al onbedecht.</l>
<l>Dit iammer al onghemect.</l>
<l>IN sitopolis eene stede.</l>
<l>Ghesciede oec grote iammerhede.</l>
<l>Die iueden die in die stede.</l>
<l>Woenden hadden vasten vrede.</l>
<l>Metten heidinen van der pord.</l>
<l>Ghemaect alsmen bescreuen hord.</l>
<l>Sodat si vochten vp de hare.</l>
<l>lees wrakent</l>
<l>lees cesarien</l>
<l>Mettien porters openbare.</l>
<l>Mar dat quam hem te plaghen.</l>
<l>Want hem die porters ontsaghen.</l>
<l>Dat si souden ontsteken bi nachte.</l>
<l>Die stad ende winnen met crachte.</l>
<l>Ende hieten of si toghen wilden.</l>
<l>Dat si vaste trouwe hilden.</l>
<l>Dat si vter stede scieden.</l>
<l>Ende met harre mejsnieden.</l>
<l>Voeren ligghen int broec derbi.</l>
<l>Die iueden waenden wesen vri.</l>
<l>Ende daden sonder enech quaet.</l>
<l>Gherre porters wille ende raet.</l>
<l>.ij. daghe waer si in paise daer.</l>
<l>Vp den derden nacht dernaer.</l>
<l>Sloeghensise altemale.</l>
<l>.xiii.dusent bi ghetale.</l>
<l>Ende namen al haer rijchede.</l>
<l>Nv moetic alhier ter stede.</l>
<l>Van eenen secghen hiet s's4ymoen.</l>
<l>Hoedanewijs dat ende sijn doen.</l>
<l>Hi was eens edels iueden sone.</l>
<l>Stout ende sterc so was die gone.</l>
<l>Metten heidinen van der stede.</l>
<l>Haddi langhen stont ghestreden.</l>
<l>Vp die wet  van sire wet.</l>
<l>Nv hord hi ward besmet.</l>
<l>Als die van sitopolis vermorden.</l>
<l>De iueden som. ende som versmorden.</l>
<l>S's4ymoen die trac vd sijn suaerd.</l>
<l>Niet ne pordi ten vianden waerd.</l>
<l>Want hi sach wel dat niet ne dochte.</l>
<l>Lude riep hi ende onsochte.</l>
<l>Heren van sitopolis.</l>
<l>Jc doghe als dies werdech is.</l>
<l>Rechten torment ende pine.</l>
<l>Bedidat ic vp die mine.</l>
<l>So grote mord dede ende sulc verdriet.</l>
<l>Dor trouwe die ic v behiet.</l>
<l>Hets recht dat si ons trouwe breken.</l>
<l>De vremde die niet ne spreken.</l>
<l>No ghelouen van onser wet.</l>
<l>Want wi ons hebben besmet.</l>
<l>wet is overtollig</l>
<l>Metten onsen bi ommaten.</l>
<l>Nv steruic als een verwaten.</l>
<l>Alhier van mijns selfs handen.</l>
<l>Ens niet recht dat ic van vianden.</l>
<l>Hier dod bliue tesen stonden.</l>
<l>Dit ende  es trecht van minen sonden.</l>
<l>Ende dese dod sal toghen mede.</l>
<l>Mine cracht mine vromechede.</l>
<l>Want van desen vianden gheen man.</l>
<l>Van mire dod hem beroemen can.</l>
<l>Dit seidi ende hi begonste toghen.</l>
<l>Met droeuen verwoeden oghen.</l>
<l>Sinen sin alst daran ghesciede.</l>
<l>Vp al sine meisniede.</l>
<l>Hi hadde wijf daer ende broeder ende  kinder.</l>
<l>Bede vader ende moeder ghinder.</l>
<l>Die oud waren bedegader.</l>
<l>Eerst versloech hi sinen vader.</l>
<l>Darna sloech hi sire moeder dod.</l>
<l>Die hadde te steruene wille grod.</l>
<l>Darna so sloech hi sijn wijf.</l>
<l>Ende doe nam hi sinen kindren tlijf.</l>
<l>Die alle eer van sinen handen.</l>
<l>Storuen eer  van haren vianden.</l>
<l>Doe hi de sine alle hadde verdaen.</l>
<l>Ghinc hi vp die dode staen.</l>
<l>Ende hief vp hande ende suerd.</l>
<l>Dart menech man sach an die vaerd.</l>
<l>Ende dorstacker hem seluen mede.</l>
<l>Dat hi aldar starf ter stede.</l>
<l>Desen stouten ionghelinc.</l>
<l>Claghet iosephus van deser dinc.</l>
<l>Om sine stoutheit om sine iueghet.</l>
<l>Mar om anders ghene dueghet.</l>
<l>Mar omdat hi sekerhede.</l>
<l>Metten heidinen lieden dede.</l>
<l>Jeghen de ghene van sire loi.</l>
<l>So haddi met rechte dit vernoi.</l>
<l>Om dese mordaet die men dede.</l>
<l>Tote sitopolis ter stede.</l>
<l>So daden andre binnen surien.</l>
<l>ende interlineaire toevoeging andere hand 4de kwart 13de eeuw, is evenals voorafgaand broeder overtollig</l>
<l>lees dan</l>
<l>Dat selfs der  iuedscer partien.</l>
<l>Die van ascalon hebbent vermord.</l>
<l>Der iueden van harre pord.</l>
<l>.ii.m.ende.v.c. mede.</l>
<l>Te tholomais in die stede.</l>
<l>Bleuer .ij.dusent in die veste.</l>
<l>Die van tiren versloeghen die beste.</l>
<l>Ende dandre vinghen si darna.</l>
<l>Die van ippin ende van gadara.</l>
<l>Sloeghen dalrecoenste dod.</l>
<l>Ende dandre vincsi dor die nod.</l>
<l>Al dandre steden van surien.</l>
<l>Onterden de iuedsce partien.</l>
<l>Sonder antioche ende saiet.</l>
<l>Ende appania die hem de wet.</l>
<l>Hebben lieten. ende die van geratem.</l>
<l>Wat iueden so waren met hem.</l>
<l>Lieten si al onghescant.</l>
<l>Jns conincs agrippen land.</l>
<l>Warter oec een deel vermord.</l>
<l>De vechtende iueden ghinghen vord.</l>
<l>Winnen eenen casteel die ciprus hiet.</l>
<l>Dar men niemen leuen liet.</l>
<l>Ende velden neder de veste.</l>
<l>Darna quamen vele der beste.</l>
<l>Van den iueden ende duongher derna.</l>
<l>De romeine in macheronta.</l>
<l>Dat si hem den casteel souden gheuen.</l>
<l>Vpdat si hem lieten dat leuen.</l>
<l>Die romeine warens vro.</l>
<l>Ende gauent vp also.</l>
<l>Jn alexandrien die stede.</l>
<l>Bleuen dor haer pijnlichede.</l>
<l>.l.dusent iueden dod.</l>
<l>Om haer pijnlichede grod.</l>
<l>Cestius vernam dit nv.</l>
<l>Die in surien was bailiu.</l>
<l>Van der stad van rome gheset.</l>
<l>Hi waende die iueden duinghen bet.</l>
<l>Met groten herre purdi mede.</l>
<l>Vd antioche die goede stede.</l>
<l>An hem viel volc van vele steden.</l>
<l>lees gerasem</l>
<l>Die alle met nidicheden.</l>
<l>Vp die iueden waren beuaen.</l>
<l>Jn galilee quam hi saen.</l>
<l>Vp zabulon die vaste pord.</l>
<l>De porters waren ghevloen bet vord.</l>
<l>Jn de montaengen al sonder werre.</l>
<l>Renedi  die stad met sinen herre.</l>
<l>Ende verbernetse altehand.</l>
<l>Darna woesti alomme tland.</l>
<l>Ende keerde in tholomaida.</l>
<l>De suriane bleuen derna.</l>
<l>Jnt land want si den roef begherden.</l>
<l>Doe cestius was sire verden.</l>
<l>Daden die iueden vp hem eenen stoet.</l>
<l>Ende sloegher welna .ij'hm. dod.</l>
<l>Cestius voer in cesarea.</l>
<l>Ende wan de stad van iaef derna.</l>
<l>Die in dien tiden hiet ioppe.</l>
<l>Dar bleuen der iueden mee.</l>
<l>.iiii.c. ende .viii'hm. mede.</l>
<l>Bleuer dod dar in die stede.</l>
<l>Darinne staken si den brand.</l>
<l>Ende darna woesten si al tland.</l>
<l>Jn galilea sendi herre.</l>
<l>Dar ontfinghen sonder werre.</l>
<l>Seffons  die vaste stad.</l>
<l>Ende ander steden daden al dat.</l>
<l>Mar die ghene die rouen wilden.</l>
<l>Ende hem ieghen die romeine hilden.</l>
<l>Vloen vp eenen berch ghereet.</l>
<l>Die asamon bi namen heet.</l>
<l>Dar si wilden staen ter werre.</l>
<l>Dar quam gallus met sinen herre.</l>
<l>Dien cestius int land dar sende.</l>
<l>De iueden vochten met ghenende.</l>
<l>Vp die romeine als die bouen waren.</l>
<l>Ende sloeghen van harre scaren.</l>
<l>Mee dat .cc. man te dod.</l>
<l>Mar si verloren tspel ter nod.</l>
<l>Want die ghenendighe romeine.</l>
<l>Worden met hem des bergs ghemeine.</l>
<l>Ende die iueden weken al.</l>
<l>lees Rouedi</l>
<l>lees Sefforis</l>
<l>Dar ghesciedem sulc mesual.</l>
<l>Dat sire lieten .ij'hm. ofte mee.</l>
<l>Dus suuerde gallus galilee.</l>
<l>Ende voer te cestius darna.</l>
<l>Jn die stad te samaria.</l>
<l>Cestius voer ende therre met hem.</l>
<l>Ter stad ward te iherusalem.</l>
<l>Want al de iueden waren in de stede.</l>
<l>Comen teere feeste mede.</l>
<l>Ende als de iueden dat vernamen.</l>
<l>Dat de romeine vp hem quamen.</l>
<l>Al waest een hoghe saterdach.</l>
<l>Dar hare feeste ane lach.</l>
<l>Si lieten alle de feesten staen.</l>
<l>Ende tiden ieghen hem saen.</l>
<l>Ende bestondense met sulker vaerd.</l>
<l>Dat si de romeine hebben onscaerd.</l>
<l>.iiii'hc. sloeghen sire ende .xv.</l>
<l>Stouter romeine ende siene.</l>
<l>Der iueden bleuer .xx. ende twee.</l>
<l>Nochtan hadden si wel of wee.</l>
<l>Moesten si wiken in de stad.</l>
<l>Ende die romeine volchden hem omdat.Dat</l>
<l>si logieren souden bet naer.</l>
<l>Een iuede quam van bachten daer.</l>
<l>Hiet giare met groter werre.</l>
<l>An de stad  van den romscen here.</l>
<l>Ende sloech hem haer ridders of.</l>
<l>Oec nam hi roef dies haddi lof.</l>
<l>Ende brochten in de stede.</l>
<l>Cestius ende sijn herre mede.</l>
<l>Laghen .iij. daghe in den pleine.</l>
<l>Ende de iueden alghemeine.</l>
<l>Laghen vp de berghe tewaren.</l>
<l>Om te wachtene sijn ontfaren.</l>
<l>Doe dat agrippa versach.</l>
<l>De romeinen dar vrese an lach.</l>
<l>Peensdi dat hi wilde senden.</l>
<l>Hem tween die de iueden kenden.</l>
<l>Te trostene die van der stede.</l>
<l>Dat si souden pais ende vrede.</l>
<l>Met cestius maken saen.</l>
<l>Ende betren dat si hadden mesdaen.</l>
<l>lees stard</l>
<l>Mar si dar dorloghe meest bi was.</l>
<l>Die ontsaghen hem das.</l>
<l>Dat de mentucht van der pord.</l>
<l>Volghen souden agrippen word.</l>
<l>Sodat si de boden bestonden.</l>
<l>Den eenen eer si vord  begonden.</l>
<l>Hebben si ghesleghen dod.</l>
<l>Mar dander die onscod.</l>
<l>Des balch de meentucht van der stede.</l>
<l>Ende vp dat volc dat dat dede.</l>
<l>Ghinghen si werpen stene om dat.</l>
<l>Ende dreuense weder in die stad.</l>
<l>TEerstdat cestius vernam.</l>
<l>Dat tfolc onderlinghe was gram.</l>
<l>Ende in dus grote discord.</l>
<l>Jagheddise in die pord.</l>
<l>Doch logierdi achter weder daer.</l>
<l>Der stad meer dan .i. mile naer.</l>
<l>Dar hi .iij. daghe stille lach.</l>
<l>Mar vp den vierden dach.</l>
<l>Purdi met allen in de stede.</l>
<l>Want hi wan met goeden vrede.</l>
<l>Den vtersten mur van den drien.</l>
<l>Tfolc hadde al ghelaten dien.</l>
<l>Ende hilden den tempel ende de stad binnen.</l>
<l>Die men niet lichte mochte winnen.</l>
<l>Cestius sloech sijn ghetelt.</l>
<l>Binnen den mure met ghewelt.</l>
<l>Ende bernde vele datterin stoet.</l>
<l>Ende haddi gat den moet.</l>
<l>Dat hi de pord hadde bestaen.</l>
<l>Hi hadse ghewonnen saen.</l>
<l>Hi hadse ghewonnen met ghenende.</l>
<l>Ende an torloghe ghemaect ende.</l>
<l>Mar god ne wilds ghehinghen niet.</l>
<l>Die hem suare plaghe behiet.</l>
<l>Die iueden hilden turre ende mure.</l>
<l>Ende die romeine vochten sture.</l>
<l>.v. daghe ende si ne vochten  niet.</l>
<l>Ten sesten daghe cestius hiet.</l>
<l>Den tempel bestaen an de nordside.</l>
<l>Mar die iueden keerdse met stride.</l>
<l>Ontierentie romeine vernamen.</l>
<l>lees word</l>
<l>lees wonnen</l>
<l>Dat si met tarchen daran quamen.</l>
<l>Ende den mur duereminieren begonden.</l>
<l>Ende de porten ontsteken tien stonden.</l>
<l>Hierof begonsten hem veruaren.</l>
<l>Vele die darbinnen waren.</l>
<l>Ende die dorloghe roerden mede.</l>
<l>Ende ontvloen vter stede.</l>
<l>Mar de ghemeente die wart coene.</l>
<l>Cestius porten tondoene.</l>
<l>Ende tonfanghene ouer here.</l>
<l>Haddi ghedurt een lettel meere.</l>
<l>Hem waer vpghegheuen die stad.</l>
<l>Mar ouerwaer so wanic dat.</l>
<l>Dat die euelmoet van gode.</l>
<l>Darieghen was wederbode.</l>
<l>Die nochtoe dat niet ne woude.</l>
<l>Dat die orloghe enden soude.</l>
<l>Cestius die cleene ware.</l>
<l>Dar nam van der iueden vare.</l>
<l>Noch van der coeneit van den sinen.</l>
<l>Riep of dar  volc van der pinen.</l>
<l>Ende voer onberaden dane.</l>
<l>Doe quam den rouers stoutheit ane.</l>
<l>Die tevoren ghevloen waren.</l>
<l>Ende volchden achter sire scaren.</l>
<l>Ende sloeghen hem of somighen man.</l>
<l>Met groten vresen ontflo dan.</l>
<l>Cestius in gabao.</l>
<l>Ende eer hi aldar ontflo.</l>
<l>Verloes hi arde vele der siere.</l>
<l>Ende menech ander rikeit diere.</l>
<l>Jn gabao hi .ij. daghe lach.</l>
<l>Ten derden daghe hi versach.</l>
<l>Vp hem iueden comen so vele.</l>
<l>Dat hem ghinc vten spele.</l>
<l>Dar hiet hi breken ende sticken slaen.</l>
<l>Dat hem niet ne mochte in staden staen.</l>
<l>Ende vlo te betoron waerd.</l>
<l>Dar verloes hi vele an de vaerd.</l>
<l>Want die iueden tallen tiden.</l>
<l>Waren achter therre ende an de siden.</l>
<l>Dat hi in betoron cume quam.</l>
<l>Sere veruaerd ende gram.</l>
<l>lees dat</l>
<l>Ende de iueden belaghen mede.</l>
<l>Alle die pade om die stede.</l>
<l>Cestius die om de vlucht.</l>
<l>Vrese hadde ende grote vrucht.</l>
<l>Dese .iiij.c. der alrebeste.</l>
<l>Vp duse van der veste.</l>
<l>Waecten ende wachten in der ghebare.</l>
<l>Alsof al tromsce herre dar ware.</l>
<l>Selue vlo hi wech bi nachte.</l>
<l>.xxx. stadien met crachte.</l>
<l>Metten andren herre vord.</l>
<l>Tilicke quamen toter pord.</l>
<l>De iueden ende beuonden dus.</l>
<l>Hoese bedroech cestius.</l>
<l>Die .cccc. sloeghen si daer.</l>
<l>Ende volchden cestius naer.</l>
<l>Mar hi was hem verre ontfaren.</l>
<l>Ende aestem oec so sere tewaren.</l>
<l>Dat die ridders haer instrumente.</l>
<l>Scichte. manghen. andre ornamente.</l>
<l>Dar men mure mede velt.</l>
<l>Lieten ligghen achter tfelt.</l>
<l>Die de iueden met hem brochten.</l>
<l>Ende sident vp die van rome vochten.</l>
<l>Doe sijs niet ne conden veruolghen.</l>
<l>Keerden si weder verbolghen.</l>
<l>Ende namen den roef achter straten.</l>
<l>Die cestius hadde achterghelaten.</l>
<l>De dode roueden si onder hem.</l>
<l>Ende keerden weder te iherusalem.</l>
<l>Met bliscepen arde grod.</l>
<l>Der harre ne was niet vele dod.</l>
<l>Mar der voetganghers der romeine.</l>
<l>Waren dod .m. ende .ccc. ghemeine.</l>
<l>Ende .dcccc. ridders ende .lxxx.</l>
<l>Die edel waren ende machtech.</l>
<l>Dat ghesciede ten achtende daghe.</l>
<l>Van nouember sonder saghe.</l>
<l>Jns keisers nerons .xii. iaer.</l>
<l>Als hi crone droech dats waer.</l>
<l>Nadiendat verloes aldus.</l>
<l>Ghent orloghe cestius.</l>
<l>Volchden vele lieden  hem.</l>
<l>lees ieuden</l>
<l>Vter stad te iherusalem.</l>
<l>Die hem der romeine ontsaghen.</l>
<l>Cestius sende in dien daghen.</l>
<l>Die ghene die quamen an hem ghevloen.</l>
<l>Jn achais tote neroen.</l>
<l>Dat nv heet tland van der moreien.</l>
<l>Ende dat van al deser meleien.</l>
<l>Florus sake hadde ghewesen.</l>
<l>Cestius hopdte bi desen.</l>
<l>Dat van der scare al de scande.</l>
<l>Comen soude vp florus hande.</l>
<l>Doe sloeghen die van damas mede.</l>
<l>Jueden vele in harre stede.</l>
<l>Om der romeine verlies.</l>
<l>Wel .x.dusent sijt seker dies.</l>
<l>Wi laten de boden varen.</l>
<l>Die neron ghesent waren.</l>
<l>Want hierna sullen wireof scriuen.</l>
<l>Nv hord wat die iueden driuen.</l>
<l>Die haer land besetten dus.</l>
<l>Haren bisscop ananius.</l>
<l>Ende noch eenen andren mede.</l>
<l>Maecten si voghet in die stede.</l>
<l>Eleazarus dien den strijt.</l>
<l>Gheroert hadde langhe tijt.</l>
<l>Ende vele roefs vp cestius wan.</l>
<l>Omdat hi was een pijnlic man.</l>
<l>Ne gauensi ghene herscappien.</l>
<l>Si besetten met harre partien.</l>
<l>Judea ende 's4ydumea.</l>
<l>Ende al haer land verre ende na.</l>
<l>Josephus mathatias sone.</l>
<l>Van machabeuse was die gone.</l>
<l>Gheboren nadat ict verheeste.</l>
<l>Hi was oec die screef die geeste.</l>
<l>Hem settensi te sine vader.</l>
<l>Ouer tland van galilee algader.</l>
<l>Die wiste wel dat ouerwaer.</l>
<l>Dat die romeine darnaer.</l>
<l>Comen soude in galilee.</l>
<l>Hi ne dede niet anders mee.</l>
<l>Mar hi veste sine steden.</l>
<l>Die wile dat hi was in vreden.</l>
<l>lees ananus</l>
<l>.xiiii. diere onder hem waren.</l>
<l>Sonder vrecheit ende sparen.</l>
<l>Ende sefforis die .xv. stede.</l>
<l>Die veste haer seluen mede.</l>
<l>Ende giscala die .xvi. nochtan.</l>
<l>Hiet hi vesten eenen iohan.</l>
<l>Oec vergaderdi vte galilee.</l>
<l>.c.m. man ende mee.</l>
<l>Dien hi na de romsce sede.</l>
<l>Leerde sijn te wapinen mede.</l>
<l>Ende seide merct dat men vechten sal.</l>
<l>Jeghen tfolc dat de werelt al.</l>
<l>Harde naer uervochten heuet.</l>
<l>Nv eist tijt dat men begheuet.</l>
<l>Stelen rouen ende mord.</l>
<l>Sodat men selfs niet ne hord.</l>
<l>Dat men den heidinen scamp doet.</l>
<l>Die ridders sijn te wighe goet.</l>
<l>Die goede reine seden draghen.</l>
<l>Ende om ghene ondueghet iaghen.</l>
<l>Mar die quaet sijn ende onrene.</l>
<l>Tfolc dat ne haetse niet allene.</l>
<l>Mar god es haer viant tewaren.</l>
<l>Dus trooste iosephus de scaren.</l>
<l>Nv hord hoet hem van lieden stoet.</l>
<l>.lxx.dusent haddire te voet.</l>
<l>Ende .cc.ende.lv. ridders goet.</l>
<l>Soudeniere thurs ende te voet.</l>
<l>.iiij.dusentende.v'hc. man.</l>
<l>Dartoe omtrent hem nochtan.</l>
<l>.vi.c. tesamen.</l>
<l>Die sijns lijfs hoede namen.</l>
<l>Dese ordinantie ende dit herre.</l>
<l>Dat was eene scone werre.</l>
<l>Die iosephus hadde vdghelesen.</l>
<l>Hadder god mede ghewesen.</l>
<l>Als iosephus tland aldus besette.</l>
<l>Quam vp hem eene suare lette.</l>
<l>Een van giscalon hiet iehan.</l>
<l>Dar vele loesheden lach an.</l>
<l>Die lustech was ende gheboes.</l>
<l>Ende in quaetheden vorbare altoes.</l>
<l>Ende vpcomen van aermoeden.</l>
<l>Lieghen hilt hi ouer gheuroeden.</l>
<l>Ende ouer dueghet hilt hi valschede.</l>
<l>De scoonste veunsere was hi mede.</l>
<l>Ende om ghewin grod mordenare.</l>
<l>Jn brisscen  haddi harentare.</l>
<l>Oit ghemord ende hem ghenerd.</l>
<l>Nv haddi hem also verwerd.</l>
<l>Dat hi hadde .cccc. man.</l>
<l>Ende rouedermede de lande nochtan.</l>
<l>An iosephus hi hem draghet.</l>
<l>Ende heft an hem beiaghet.</l>
<l>Dat hi hem sette in sire cure.</l>
<l>Te makene der steden mure.</l>
<l>Darmede beiaghedi vp die rike.</l>
<l>Grote aue cortelike.</l>
<l>Ende vergaderde groten scat.</l>
<l>Algader pijndi omdatDat</l>
<l>hi iosephus verdriue</l>
<l>Ende hi int land here bliue</l>
<l>Oec maecti mare van mee</l>
<l>Dat iosephus al galilee</l>
<l>Den romeinen soude verraden.</l>
<l>Dus soudi sere den lande scaden.</l>
<l>Nochtan was dat ghenoech niet.</l>
<l>Hine ghemaecte ende beriet.</l>
<l>Dat al tland van galilee.</l>
<l>Vp iosephus ward ghewee.</l>
<l>Ne waer sine vroescap  grod.</l>
<l>Si hadden ghesleghen dod.</l>
<l>Darna teer ander tijt nochtan.</l>
<l>Hadden verraden iehan.</l>
<l>Om te verslane dod.</l>
<l>Mar dat iosephus ontscod.</l>
<l>Ende ian vlo vten lande.</l>
<l>Doe maecti hem alle viande.</l>
<l>Die waren in iherusalem</l>
<l>Dat si ianne traken an hem.</l>
<l>Ende senden hem .ij.dusent man.</l>
<l>Ende dartoe groten scat nochtan.</l>
<l>Dat si iosephus verdreuen.</l>
<l>Of dat si hem namen tleuen.</l>
<l>Dus maecte an roerre dese iehan.</l>
<l>Van galilee al de man.</l>
<l>Vp iosephus ende oec met hem.</l>
<l>De stad van iherusalem.</l>
<l>lees busscen</l>
<l>Mar iosephus behendechde.</l>
<l>Dit  was so grod dat hi dede.</l>
<l>Weder onder hem saen.</l>
<l>Al galilee sijn onderdaen.</l>
<l>Ende inscruredse  talre tijt.</l>
<l>Vp die romeine te houdene strijt.</l>
<l>Ananius  van iherusalem.</l>
<l>Ende alle dies waren met hem.</l>
<l>Ende de romeine hadden leet.</l>
<l>Maecten hare mure ghereet.</l>
<l>Ende andre wapine dar si mede.</l>
<l>Houden souden hare stede.</l>
<l>Nero verhorde die mare.</l>
<l>Hoet in iudea comen ware.</l>
<l>Wonder quam hem an met vare.</l>
<l>Mar van buten openbare.</l>
<l>Toghedi sine houerdadechede.</l>
<l>Ende toghet mede dus  tracheit mede.</l>
<l>Van den ridders dat sijt verloren.</l>
<l>Als ghijt ebt verstaen hiervoren.</l>
<l>Van  der iueden vromechede.</l>
<l>Hi seide het betaemdem bet mede.</l>
<l>Dor deere van skeisers name.</l>
<l>Dat ment onwerde watso mesquame.</l>
<l>Ende emmer toghede sulken sin.</l>
<l>Alsoft al ware ghewin.</l>
<l>Dat hi  dat men toghen soude vaer.</l>
<l>Vaspasiane riep hi naer.</l>
<l>Eenen man van sire iueghet.</l>
<l>Tote sire oude met groter  dueghet.</l>
<l>Oit ten wapinen bekent.</l>
<l>Die dar tevoren was ghesent.</l>
<l>Jn spaengen ende in inghelant.</l>
<l>Ende hijt al duanc ter romscer hand.</l>
<l>Oec mercte hi sine kinder mede.</l>
<l>Dat si volchden des vaders sede.</l>
<l>Jnne waen niet god ne toghede daer.</l>
<l>Dat hi keiser soude wesen darnaer.</l>
<l>Dien sendi wech met soeten worden.</l>
<l>Als te sulker dinc behorden.</l>
<l>lees behendechede</l>
<l>lees Die</l>
<l>in scruredse lees instruredse</l>
<l>lees Ananus</l>
<l>toghet mede dus lees teghet mere der</l>
<l>lees Dan</l>
<l>Dat hi lees Dan</l>
<l>Om te suuerne surie.</l>
<l>Doe sende in alexandrie.</l>
<l>Vaspasiaen titus sinen sone.</l>
<l>Die wel ten wapinen was ghewone.</l>
<l>Dat hi van danne romsce herre.</l>
<l>Jn surien brochte ter werre.</l>
<l>Selue voer hi ouer saen.</l>
<l>Dar mochtmen an hem sien slaen.</l>
<l>Romeine die vluchtech adde ghewesen.</l>
<l>Ende oec ander volc met desen.</l>
<l>Nv es hier een spel begonnen.</l>
<l>Dar menech man in wert uerwonnen.</l>
<l>DJe iueden waenden alleweghe.</l>
<l>Vechten met alsosulken zeghe.</l>
<l>Alsi vp cestius daden.</l>
<l>Ende quamen omberaden.</l>
<l>Vp ascalon de vaste stad.</l>
<l>Vpdat si waenden winnen dat.</l>
<l>Want romeine darbinnen waren.</l>
<l>Die prinche dar was van der scaren.</l>
<l>Hiet antonis hi trac vd.</l>
<l>Om haer vrese om haer ghelud.</l>
<l>Ne liet hijs niet hi ne nam den strijt.</l>
<l>Dar bleef der iueden dod teere tijt.</l>
<l>.x'hm. ende dartoe nochtan.</l>
<l>.ij. harre meeste hoofman.</l>
<l>Dandre ontvloen in 's4ydume.</l>
<l>Al ghesciede den iueden wee.</l>
<l>Nochtan ne verbloodsi niet.</l>
<l>Mar vercoenden in haer verdriet.</l>
<l>Ende quamen weder als die coene.</l>
<l>Harde saen tote ascaloene.</l>
<l>Met meer volx met sulken mesualle.</l>
<l>Alsi tevoren quamen alle.</l>
<l>Want antonis hadse belaghet.</l>
<l>Ende heftse ondaen ende veriaghet.</l>
<l>Dar hire .viii.dusent ofte meer.</l>
<l>Versloech als hi dede eer.</l>
<l>Ende dander vloen ende niger mede.</l>
<l>Diettghelede vp die stad dede.</l>
<l>INdesendat dit was ghedaen.</l>
<l>Quam tantiochen vaspasiaen.</l>
<l>Dat es de hoochte stad van surien.</l>
<l>er staat condume</l>
<l>Dar vant hi met sire partien.</l>
<l>Agrippen die dar sijns onbeet.</l>
<l>Van danen so voer hi ghereet.</l>
<l>Jn de stad te tholomaida.</l>
<l>Den lande van galilee welna.</l>
<l>Die vd sefforis die stede.</l>
<l>Quamen dar an sine vrede.</l>
<l>Ende was die vaste pord die stoet.</l>
<l>Jn galilee ende dartoe goet.</l>
<l>Dit was den iueden suaer verlies.</l>
<l>Ende den romeinen ghelouet dies.</l>
<l>Waest grote sekerhede.</l>
<l>Vaspasiaen sende in die stede.</l>
<l>Sine ridders dar hi bi besette.</l>
<l>Tsinen boef der iueden lette.</l>
<l>.m. ridders ende liede te voet.</l>
<l>.vi'hm. man ten wighe goet.</l>
<l>Een romein hiet placidus.</l>
<l>Was haer hooftman wi lesent dus.</l>
<l>Dese daden dicke grote pine.</l>
<l>Josephuse ende de sine.</l>
<l>Die eerst de stede hadde gheuest.</l>
<l>Mar nv rouwet hem int leest.</l>
<l>Want si duereroofden al tland.</l>
<l>Dat men niet dan bloet ende brand.</l>
<l>Jn galilee ne mochte sien.</l>
<l>Wieso mochte hi ghinc vlien.</l>
<l>Jn dien stonden  het was hem best.</l>
<l>Die iosephus hadde gheuest.</l>
<l>Titus als ghi ebt bekent.</l>
<l>Hiertevoren was ghesent.</l>
<l>Jn alexandrien van den vader.</l>
<l>Hi brochte met hem dat herre algader.</l>
<l>Ende vant den vader ende sijn volc mede.</l>
<l>Te tholomaida in die stede.</l>
<l>Met hem .iiii. coninghe ende haer herre.</l>
<l>Dar ordinerden si hem ter werre.</l>
<l>Mar placidus die sere wee.</l>
<l>Dede den lande van galilee.</l>
<l>Sach hem tfolc bi tween bi drien.</l>
<l>Jn de goede vesten ontflien.</l>
<l>Hi voer vp iotapata.</l>
<l>Die de stercste verre ofte na.</l>
<l>lees steden</l>
<l>Stede was die stont in tland.</l>
<l>Hi wanedse winnen tehand.</l>
<l>Ouersien  ende darof eere.</l>
<l>Hebben grod van sinen here.</l>
<l>Mar hem bedroech sijn waen.</l>
<l>Want die porters hebbent verstaen.</l>
<l>Ende ontfinghen bi der stad.</l>
<l>Dar ward hi vluchtech ende mat.</l>
<l>Ende sijn volc seere ghewont.</l>
<l>.vii. lietire dod ter stont.</l>
<l>.iij. bleuer der iueden dod.</l>
<l>Placidus selue die ontscod.</l>
<l>Vaspasiaen purde derna.</l>
<l>Te tholomaida.</l>
<l>Gheordinert wel al sijn herre.</l>
<l>Vp galilee met groter werre.</l>
<l>Lichte liede sendi voren.</l>
<l>Ende scutters vele vdvercoren.</l>
<l>Te besiene of iewer laghen.</l>
<l>Jn rootchen in berghe in bossce in haghen.</l>
<l>Jueden die hem mochten scaden.</l>
<l>Na dese quamen met staden.</l>
<l>Die de lande slichten wale.</l>
<l>Ende worpen die vlle in die dale.</l>
<l>Ende rueden haghe ende wout.</l>
<l>Darna quam therre met ghewout.</l>
<l>Ende die romsce vane tewaren.</l>
<l>Jn goude van sabule een haren.</l>
<l>Dat men  ghelijc als die haren vloghe.</l>
<l>Bouen alle voghele hoghe.</l>
<l>Also ware rome hooftstede.</l>
<l>Ouer al die werelt mede.</l>
<l>Dus als ghi ebt verstaen.</l>
<l>Sochte galilee vaspasiaen.</l>
<l>Ende sloech al sijn ghetelt.</l>
<l>Om te toghene sine ghewelt.</l>
<l>Ende te veruaerne die viande.</l>
<l>Hi ne was so stout in den lande.</l>
<l>Die therre sach hi ne was veruaert.</l>
<l>Ende sulke vloen oech achterward.</l>
<l>IOsephus ende sijn herre.</l>
<l>Doe si vernamen sulke werre.</l>
<l>Ontflo hem vele van sire ghewelt.</l>
<l>lees Onuersien</l>
<l>lees ment</l>
<l>Sodat hire niet so vele behelt.</l>
<l>Dar hi mede vechten mochte.</l>
<l>Metten sinen wet  hi sochte.</l>
<l>Jn die stad te tabarie.</l>
<l>Vaspasiaen ende sine partie.</l>
<l>Wonnen tegader saen de stede.</l>
<l>Dar hijt al ontliuen dede.</l>
<l>Om de plaghe die cestius nam.</l>
<l>Waren die romeine so gram.</l>
<l>Si verbernden land ende pord.</l>
<l>Josephus als ghi ebt ghehord.</l>
<l>Als hi in taberien quam.</l>
<l>Ende dat volc al dat vernam.</l>
<l>Worden si in groten vare.</l>
<l>Want si pensden hi ne ware.</l>
<l>Niet ghevloen met sinen herre.</l>
<l>Haddi iet gheohoept  ter werre.</l>
<l>Ende sekerlike si pensden waer.</l>
<l>Hi sach wel openbaer.</l>
<l>Hoet den iueden stoet.</l>
<l>Ende dat hem niewet also goet.</l>
<l>Ghesijn hadde als al tland.</l>
<l>Te gheuene der romscer hand.</l>
<l>Van hem seluen pensdi mede.</l>
<l>Ward dat hi sochte den vrede.</l>
<l>Hi ontghinghe wel der nod.</l>
<l>Nochtan haddi lieuer de dod.</l>
<l>Dan hi verraden soude tland.</l>
<l>Dat hem ghegheuen was in de hand.</l>
<l>Ende dervte sceeden met scanden.</l>
<l>Hi pensde hi soud altehanden.</l>
<l>Scriuen dien van iherusalem.</l>
<l>Hoe dat therre quame vp hem.</l>
<l>Ende of si wilden oec den vrede.</l>
<l>Dat sijt hem onboden mede.</l>
<l>Ward dat si begherden werre.</l>
<l>Dat si hem senden sulc herre.</l>
<l>Dar hi mede mochte striden.</l>
<l>Dit screef hi in corten tiden.</l>
<l>Uaspasiaen settem derna.</l>
<l>Te winne iotapata.</l>
<l>Want hi wiste ende becande.</l>
<l>Dat arde vele der viande.</l>
<l>lees wech red.</l>
<l>lees ghehoept</l>
<l>Waren gheweken in die stede.</l>
<l>Ende het ware die starcste mede.</l>
<l>Die dar iewer stonde int land.</l>
<l>Voetganghers sendire tehand.</l>
<l>Die souden slichten die straten.</l>
<l>So onneffene waest vtermaten.</l>
<l>Dat men te voet cume mochte liden.</l>
<l>Mar thurs ne mocht niemen riden.</l>
<l>.iiij. daghe vroetsi met staden.</l>
<l>Eer si haer dinc vuldaden.</l>
<l>Ten vijften daghe quam derna.</l>
<l>Josephus van t's4yberia.</l>
<l>Te iotapata dar men vro.</l>
<l>Sijns was want het stont also.</l>
<l>Sodat ghent vaspasiaen.</l>
<l>Heft vernomen ende verstaen.</l>
<l>Bi eenen iuede diet hem seide.</l>
<l>Ouer berch ende ouer heide.</l>
<l>Sendi darward placidus.</l>
<l>Dat hi beligghe iosephus.</l>
<l>Jn der ghelike in der ghebare.</l>
<l>Was hi vro alsoft ware.</l>
<l>Van gods aluen hiertoe comen.</l>
<l>Dat hi den stouten enten vromen.</l>
<l>Den vroetsten van den vianden.</l>
<l>Hebben soude in sine handen.</l>
<l>Ghelijc alsof an hem allene.</l>
<l>Der iueden macht stonde al ghemene.</l>
<l>Placidus die quam gheuaren.</l>
<l>Met .m. ridders te  scaren.</l>
<l>Ende belach al ommetrent.</l>
<l>Jotapata up sulc couent.</l>
<l>Dat hem iosephus niet ne ontwike.</l>
<l>Ten naesten daghe quam aestelike.</l>
<l>Met al den herre vaspasiaen.</l>
<l>Ende dede sinen tenten slaen.</l>
<l>An die nordside van der stede.</l>
<l>.vii. stadien ende oec mede.</l>
<l>Vp eenen vl aldaer ne mochten.</l>
<l>Sien de viande dies rochten.</l>
<l>Alsi oec hadden weet vorwaer.</l>
<l>Om te mersene haren vaer.</l>
<l>So groten dat vter pord.</l>
<l>lees tere</l>
<l>Niemen ne purde weder no  grod.</l>
<l>Die romeine behilden tewaren.</l>
<l>Die pord omme met .iij. scaren.</l>
<l>Mar dese wanope sonder waen.</l>
<l>Dat si niet ne mochten ontstaen.</l>
<l>Makede de iueden stout.</l>
<l>Want niet ne maect den man so bout.</l>
<l>Jn orloghen als de nod.</l>
<l>De romeine daden eenen stod.</l>
<l>Vp den mur mar die van binnen.</l>
<l>Lieten hem so saen niet winnen.</l>
<l>Mar si dreuense bet of saen.</l>
<l>Darna quam vaspasiaen.</l>
<l>Met slingherers ende met scutters mede.</l>
<l>Darieghen dat vast was de stede.</l>
<l>Begonsti den mur bestaen.</l>
<l>Josephus ward veruard saen.</l>
<l>Ende met hem al de iueden mede.</l>
<l>Te verliesene de stede.</l>
<l>De porten hebsi vpghedaen.</l>
<l>Ende de romeine so bestaen.</l>
<l>Dat si met groter manlicheden.</l>
<l>Wonder daden buter steden.</l>
<l>Ende oec worder vele der heren  belopen.</l>
<l>Want ghelijc dat van wanopen.</l>
<l>De iueden worden sterc ende stout.</l>
<l>Ghelikerwijs so worden bout.</l>
<l>Die romeine van scamelheden.</l>
<l>Dus streedmen sere buter steden.</l>
<l>Mar die romeine streden.</l>
<l>Bede met crachte ende met wijsheden.</l>
<l>Ende die iueden met grammen moede.</l>
<l>Ghelijcdat vechten die verwoede.</l>
<l>Sodat men dien dach duerevacht.</l>
<l>Al den strijt versciet die nacht.</l>
<l>Der romeine waerre vele ghewont.</l>
<l>.xiii. bleuer dar dod ter stont.</l>
<l>Ende van den iueden .x. ende .vii.</l>
<l>Gherooft van haren leuene.</l>
<l>Ten derden daghe darna quamen.</l>
<l>Echt de romeine tesamen.</l>
<l>Ende de iueden quamen ter werre.</l>
<l>lees vord</l>
<l>lees harre</l>
<l>Anderwarven  ieghen therre.</l>
<l>Men street .v. daghe an de mure.</l>
<l>Mar die scaemte maecte sture.</l>
<l>Die romeine vp die van binnen.</l>
<l>Doch ne wasseran gheen winnen.</l>
<l>Want die iueden ontsaghen niet.</l>
<l>Al de cracht ende al tferdriet.</l>
<l>Dat de romeine gheleesten mochten.</l>
<l>Ende de romeine die sere vochten.</l>
<l>Ne wilden om dod no om leuen.</l>
<l>Dat assaut oec niet begheuen.</l>
<l>Al was die stad vast ende goet.</l>
<l>Want iotapata dat stoet.</l>
<l>Welnaer vp eene rootsche al.</l>
<l>Dat wonder  was so diepe een dal.</l>
<l>Dat niemen nederward dat gras.</l>
<l>Ghesien mochte watteronder was.</l>
<l>Allene an de side nord.</l>
<l>Mochtmen ghenaken der pord.</l>
<l>Aldar de berch enden began.</l>
<l>Dar iosephus die vroede man.</l>
<l>Hadde ghedaen maken sulke mure.</l>
<l>Ne hadde ghedaen die auenture.</l>
<l>Diemen winnen niet ne mochte.</l>
<l>Al ward dat menre here toe brochte.</l>
<l>Vaspasiaen die sach die stede.</l>
<l>So vast bi naturen mede.</l>
<l>Ende de iueden stout ende starc.</l>
<l>De sine riep hi in een parc.</l>
<l>Ende hiet dat si droeghen dracht.</l>
<l>Ende vulden de gracht.</l>
<l>Ende dartoe haeldmen hout ende stene.</l>
<l>Ende al tfolc dat droech ghemene.</l>
<l>Verdecht met targen ende met scilden.</l>
<l>Mar die de stad van binnen hilden.</l>
<l>Scoten ende worpen stene.</l>
<l>Ende worpen vier ghemene.</l>
<l>Dar si de targen ende de dracht.</l>
<l>Verbernden die lach in die gracht.</l>
<l>Nochtan ward an haren danc.</l>
<l>De gracht veruult omme lanc.</l>
<l>Dat wonder lees Daronder</l>
<l>Ende eenen diet  so hoghe ghedraghen.</l>
<l>Darvp eenen hoghen mur darin laghen.</l>
<l>Scutters die die van der stede.</l>
<l>Quetsten ende wonden mede.</l>
<l>IOsephus die sere was vroet.</l>
<l>Die pensde in sinen moet.</l>
<l>Hoe hi dit uerwerren mochte.</l>
<l>Sodat hi grote bome brochte.</l>
<l>Ende stacse ten castelen vd.</l>
<l>Daran hinc hi meneghe vd.</l>
<l>Nat ende cleedde al omme den mur.</l>
<l>Sodat hi niet achte al ghestur.</l>
<l>Daronder dedi maechen liede.</l>
<l>Waest lief. waest leet den romscen diede.</l>
<l>Ende maecte hogher .c. voete.</l>
<l>Eenen mur met groter ommoete.</l>
<l>Bouen den ouden die dar stoet.</l>
<l>Darvp vele turre goet.</l>
<l>Dit dochte wesen dien van rome.</l>
<l>Ghelijc eenen vremden drome.</l>
<l>Die teerst waenden ebben ghehat.</l>
<l>Jn haer hand liede ende stad.</l>
<l>Mar dese forche ende dese werre.</l>
<l>Brochte an meerre wille ende gherre.</l>
<l>Vaspasiane de pord te winne.</l>
<l>Want de iueden met stouten sinne.</l>
<l>Dor den troost van haren mure.</l>
<l>Liepen dicke in dauenture.</l>
<l>Buten den mure ende namen roof.</l>
<l>Ende vochten dat de moude stoof.</l>
<l>Ende verbernden vp die romeine.</l>
<l>Logen ende tenten ghemeine.</l>
<l>Ontierdat vaspasiaen.</l>
<l>Tfolc hiet van den stride staen.</l>
<l>Ende wilde met honghere die stede.</l>
<l>Winnen ende met goeden vrede.</l>
<l>Dus hiet hi alle dudganghe belegghen.</l>
<l>Mar die van binnen horic segghen.</l>
<l>Hadden tfulle te harre behout.</l>
<l>Mardat hem ghebrac sout.</l>
<l>Ende waters hadsi cleine.</l>
<l>Want dar ne was ghene fonteine.</l>
<l>Mar reinwater hadsi in pitten.</l>
<l>lees dijc</l>
<l>Doch te somere in der hitten.</l>
<l>Alst doe was doe mense belach.</l>
<l>Rein hilt selden dar nacht of dach.</l>
<l>Josephus dede bi mesuren.</l>
<l>Water gheuen den gheburen.</l>
<l>Sodat die romeine vernamen.</l>
<l>Ende waendel  wel dat si de stad tesamen.</l>
<l>Hebben saen in haer hand.</l>
<l>Doe dat iosephus beuant.</l>
<l>Hinc hi natte cleder vd.</l>
<l>Ten mure ende stelpste dar tghelud.</l>
<l>Jn dier ghelike in dier ghebare.</l>
<l>Alsoffer waters te clatte ware.</l>
<l>Als dit die romeine saghen.</l>
<l>Begonstem suare behaghen.</l>
<l>Uaspasiaen die ward belopen.</l>
<l>Om dese dinc in wanopen.</l>
<l>Dat hi niet ne wonne die stede.</l>
<l>Met durste no met honghere mede.</l>
<l>Ende ward te rade dat hise saen.</l>
<l>Met wapinen wilde bestaen.</l>
<l>Dit was al dat de iueden begerden.</l>
<l>Want si saghen haerre verden.</l>
<l>Mochtsi niet vlien vten omrede.</l>
<l>Noch uerwerren oec die stede.</l>
<l>Dies hadsi lieuer in den strijt.</l>
<l>Te steruene in corter tijt.</l>
<l>Dan van den honghere oft van den dorste.</l>
<l>Te doghene smertelike borste.</l>
<l>Josephus vant oec andren raet.</l>
<l>Nadiendat hem dus suare staet.</l>
<l>Dor een onbekennet dal.</l>
<l>Dart ongheweghe was oueral.</l>
<l>Sendi boden die in die stede.</l>
<l>Brochten alle bedurste mede.</l>
<l>Hi hiet alsi ten wachters quamen.</l>
<l>Dat si ruwe velle annamen.</l>
<l>Ende ouer ande ende ouer voete gaen.</l>
<l>So warsi als honde ghedaen.</l>
<l>Van diere lust quam hem grod goet.</l>
<l>Ontierdat therre verstoet.</l>
<l>Ende beleden hem so tal.</l>
<l>Dat was beleghen al.</l>
<l>lees waenden</l>
<l>lees onvrede</l>
<l>Doe vernam wel iosephus.</l>
<l>Als hi beleghen was aldus.</l>
<l>Dat men niet langhe van danen vord.</l>
<l>Houden mochten dese pord.</l>
<l>Ende hadde sijns leuens vaer.</l>
<l>Ward so dat hi bleue daer.</l>
<l>Sodat hi metten besten raet.</l>
<l>Nam tonfliene na dat staet.</l>
<l>Mar de meente wards gheware.</l>
<l>Ende quamen vp hem teere scare.</l>
<l>Ende baden dat hise niet ne liete.</l>
<l>Want hi ware van haren verdriete.</l>
<l>Trooster ende hulpe allene.</l>
<l>Si wilden gherne alle ghemene.</l>
<l>Vor hem steruen hi waer al here.</l>
<l>Ende vlo hi oec en ware gheen eere.</l>
<l>Van sinen vrienden nv so staet.</l>
<l>Josephus decte sinen raet.</l>
<l>Ende seghet dat hi begert de vlucht.</l>
<l>Om de romeinen te doene vrucht.</l>
<l>Hine mach binnen niet vele doghen.</l>
<l>Ende comt hi buten hi sal poghen.</l>
<l>De romeine te doene wee.</l>
<l>Hi sal achter galilee.</l>
<l>Herre gadren ende met stride.</l>
<l>Die stad onsetten in corten tide.</l>
<l>Ende darin vroemt hi hem niet.</l>
<l>Sonder dat dat romsce diet.</l>
<l>Omdat men darinne weet.</l>
<l>Vp de pord strijt al ghereet.</l>
<l>De meentucht ne achte altemale.</l>
<l>Cleen no grod om dese tale.</l>
<l>Kinder. wijf grod ende clene.</l>
<l>Quamen weenende ghemene.</l>
<l>Tsinen voeten ende bidden ende baden.</l>
<l>Dat hise niet ne liete verladen.</l>
<l>Ende hi hem niet ne wilde ontflien.</l>
<l>Hem ne mochte niet messcien.</l>
<l>Als langhe als hi met hem ware.</l>
<l>Sodat hi al openbare.</l>
<l>Seide hi wilde met hem bliuen.</l>
<l>Ende hem aldaer laten ontliuen.</l>
<l>Ende hem quam in sinen moet.</l>
<l>Wanhope als een die es uerwoet.</l>
<l>Ende seide vriende nv eist tijt.</l>
<l>Dat men aneua  den strijt.</l>
<l>Hier nes gheen ontgaen wiesoet becrone.</l>
<l>Bi gode hets eerlic ende scone.</l>
<l>Dat men gheue tlijf om deere.</l>
<l>Men besta de viande se  sere.</l>
<l>Ende men doe so grote mord.</l>
<l>Dat ment telle emmermeer vord.</l>
<l>Dit sprac hi ende hi heft bestaen.</l>
<l>Metten besten den wijch saen.</l>
<l>Vter steden es hi ghestreken.</l>
<l>Ende ghinc hare lijtchen breken.</l>
<l>Ja toten romscen pawelioenen.</l>
<l>Ghinc hi ghelijc den lioenen.</l>
<l>Hare ingiene hieu hi ende brac.</l>
<l>Ende verbernedse ende onstac.</l>
<l>Dus vacht hi .iii. daghe ende nachte.</l>
<l>Vp die romeine met crachte.</l>
<l>Uaspasiaen mercte ende sach.</l>
<l>Dat die romeine nacht ende dach.</l>
<l>Van den iueden namen scade.</l>
<l>Ende hiet met wisen rade.</l>
<l>Alsise vdwaerd saghen striken.</l>
<l>Dat si vor hem souden wiken.</l>
<l>Ende laten haren stod.</l>
<l>Want tfolc was ghierech om de dod.</l>
<l>En doet gheen volc argher nopen.</l>
<l>Dan dat es in wanhopen.</l>
<l>Mar dien scutters van arabie.</l>
<l>Ende dien slingherers van surie.</l>
<l>Ende den werpers van ingienen.</l>
<l>Dien hiet hi den iueden dienen.</l>
<l>Ende dese wederstontse ghereet.</l>
<l>Dit dinc was den iueden leet.</l>
<l>Nochtan liepsi binnen scoten.</l>
<l>Dar si de romsce roten.</l>
<l>Dicke scuerden ende verdreuen.</l>
<l>Want si ne gauen niet om tleuen.</l>
<l>Binnen desen hadde vaspasiaen.</l>
<l>Eene dracht ten mure ghedreghen saen.</l>
<l>Met eenen ingiene hieretoe quam.</l>
<l>Dat die romeine heten .i. ram.</l>
<l>lees so</l>
<l>Ende es .i. boom verhisert voren.</l>
<l>Al 's4yserin hooft ende horen.</l>
<l>Dat hanct oft an eene galghe hinghe.</l>
<l>Met repen vaste sonderlinghe.</l>
<l>Dat trectmen achter ende steect vord.</l>
<l>En es so vaste mur omme pord.</l>
<l>Omme lanc hi ne scuert dermede.</l>
<l>Hiermede bestont hi de stede.</l>
<l>Oec settensi ieghen die cantele.</l>
<l>So vele scutters telken dele.</l>
<l>Dat niemen mochte sien vp den mur.</l>
<l>Die ram stac eene steke stur.</l>
<l>Ende die van binnen roepen begonnen.</l>
<l>Recht als de port waer ghewonnen.</l>
<l>Mar iosephus vant eenen sin.</l>
<l>War bi de ram scade min.</l>
<l>Jeghen sine steken heft hi ghedaen.</l>
<l>Sacke vul stroes hanghen saen.</l>
<l>Sodat den mure niet ne mesquam.</l>
<l>Dies waren die romeine gram.</l>
<l>Ende namen langhe perchen derieghen.</l>
<l>Ende daran sickelen ghesleghen.</l>
<l>Dar si de sacke mede ofsneden.</l>
<l>Sodat si met ghenendecheden.</l>
<l>An den mur hurten den ram.</l>
<l>Sodat iosephus vernam.</l>
<l>Want die mur versch ende niewe was.</l>
<l>Dat hi niet ne conde ghenesen das.</l>
<l>Men so curerdene sciere.</l>
<l>Hi ende de sine liepen ten viere.</l>
<l>Ende worpen van den mure neder.</l>
<l>An drie steden vord ende weder.</l>
<l>Ghemaect met sulfre ende met pecke.</l>
<l>Ende verbernden corteleke.</l>
<l>Die grote ingiene ende die diere.</l>
<l>Dar die romeine me neghentiere.</l>
<l>Cost ende pine hadden ghedaen.</l>
<l>Nv sijn si verdoruen saen.</l>
<l>Nv hord welke manlichede.</l>
<l>Dat hier somech iuede dede.</l>
<l>Een iuede hiet eleazarus.</l>
<l>Warp van den mure wi lesent dus.</l>
<l>Vp dat hooft van den ram.</l>
<l>lees meneghentiere aaneen</l>
<l>Eenen groten steen die hi nam.</l>
<l>Dat hi thooft brac altehanden.</l>
<l>Sprac  hi neder ten vianden.</l>
<l>Ende brocht ten mure ghedraghen.</l>
<l>Mar die scutters die dat saghen.</l>
<l>Scoten met .v. scitten  duere.</l>
<l>Doch clam hi weder vp die muere.</l>
<l>Ende viel dod van sinen wonden.</l>
<l>.ij. andre broedre dar stonden.</l>
<l>Ph's4ylippus ende netiras.</l>
<l>Die spronghen neder in den tas.</l>
<l>Ende dorbraken de romsce scaren.</l>
<l>Die vor hem weken tewaren.</l>
<l>Dartoe iosephus ende de sine.</l>
<l>Liepen toe met groter pine.</l>
<l>Ende ontstaken ommetrent.</l>
<l>Met viere menech instrument.</l>
<l>Ende de lichen van den herre.</l>
<l>Die vor die stad stonden ter werre.</l>
<l>Mar die romeine vercoeuerden weder.</l>
<l>Sodat si den ram die dar neder.Gheuelt</l>
<l>was na den middach.</l>
<l>Weder rechten van dar hi lach.</l>
<l>Ende bestonden ter seluer stad.</l>
<l>Den mur aldar si teersten tgat.</l>
<l>Hem pijnden te brekene duere.</l>
<l>Aldar scod een van den muere.</l>
<l>Vaspaciane aldar hi stoet.</l>
<l>Een quareel dor sinen voet.</l>
<l>Dat herre ward uervard algader.</l>
<l>Het dochtem wesen haer vader.</l>
<l>Mar als hem ghebonden was sijn voet.</l>
<l>So vererdem sijn moet.</l>
<l>Elkerlijc bestont de stede.</l>
<l>Ende al den romeinen mede.</l>
<l>Om te wrekene sheren smerte.</l>
<l>Hadde elc romein wille ende herte.</l>
<l>Eelc trooste andren ter auenture.</l>
<l>Ende liepen an den mure.</l>
<l>Mar iosephus ende de sine.</l>
<l>Al was dat si grote pine.</l>
<l>Hadden van steenen die men warp.</l>
<l>Ende van meneghen scichte scarp.</l>
<l>lees Spranc</l>
<l>lees scichten</l>
<l>Ne scieden niet van den mure.</l>
<l>Mar si werden den assaut sture.</l>
<l>Vier ende 's4yser ende steene.</l>
<l>Worpsi vp den ram ghemene.</l>
<l>Dat diede lettel ofte niet.</l>
<l>Want dat verwaten iuedsce diet.</l>
<l>Bleef vp den mur so vele dod.</l>
<l>Die men dar warp ende scod.</l>
<l>Ende menne finierde nacht no dach.</l>
<l>Want men nacht de iueden sach.</l>
<l>Wandren arde  wel ter cuere.</l>
<l>Metten viere vp de mure.</l>
<l>Men warp met manghe of de cantele.</l>
<l>Ende de grote turre gheele.</l>
<l>Dar een bi iosephus stoet.</l>
<l>Quam hem een manghesteen int ghemoet.</l>
<l>Die thooft van den buke sloech.</l>
<l>Ende meer dan .i. scutmael wel droech.</l>
<l>Dar ward gheworpen een wijf dod.</l>
<l>Die doe ghinc met kinde grod.</l>
<l>Dat haer de lechame scuerde ontwee.</l>
<l>Ende wel .lx. voete of mee.</l>
<l>Tkint metten stene enen vlooch.</l>
<l>Hi screeft diet sache  ende niet ne looch.</l>
<l>Binnen was ghescrei van wiuen.</l>
<l>Vp den mur moester menech bliuen.</l>
<l>Sodat die side van den mure.</l>
<l>Dar men vacht al duerentuere.</l>
<l>Al waest van den bloede rod.</l>
<l>Ende van den doden die hop so grod.</l>
<l>Dat die ghene die buten vochten.</l>
<l>Vp den canteel clemmen mochten.</l>
<l>Watso vaer of vrese dede.</l>
<l>Ne ghebrac niet snachts der stede.</l>
<l>Dus vachtmen an iocapata.</l>
<l>Nochtan waest den daghe na.</l>
<l>Ende de mur brac vor den ram.</l>
<l>Doe worden de iueden gram.</l>
<l>Ende ghinghen te arnaschsce staen.</l>
<l>Vor tgat ende die romeine saen.</l>
<l>Brigghen leiden vp die mure.</l>
<l>Dar dogheden si hare auenture.</l>
<l>lees sach</l>
<l>lees hier en verder iotapata</l>
<l>Tilicke brochte vaspasiaen.</l>
<l>Sijn volc ende waent de stad wel vaen.</l>
<l>Hi ordinerde mettervaerd.</l>
<l>Wie bestaen soude den staerd.</l>
<l>Onderleidi  harentare.</l>
<l>Datter niemen vter stad nonfare.</l>
<l>Slingherers setti ende scutters mede.</l>
<l>Ende hiet leederen an die stede.</l>
<l>Setten dar die mur was gheel.</l>
<l>Darvp te clemmene liede een deel.</l>
<l>Omdat die stonden vor den scaerd.</l>
<l>Souden lopen darewaerd.</l>
<l>Ende men den scaerd dan idel vonde.</l>
<l>Josephus die vele conde.</l>
<l>Vernam wel des raeds een deel.</l>
<l>Ende dar die mur al was gheel.</l>
<l>Setti doude teere scaren.</l>
<l>Ende met hem die vermoiet waren.</l>
<l>Hi ende de stercste van der stad.</l>
<l>Ghinghen ter werre vor dat gat.</l>
<l>Hi seide hoe si souden striden.</l>
<l>Ende ic  seide aldar ten tiden.</l>
<l>Elc vechte met stouter hand.</l>
<l>Niet als te uerwerne tland.</l>
<l>Mar te werkene in der ghebare.</l>
<l>Alsof al tland verloren ware.</l>
<l>Ebt doude dende vor v oghen.</l>
<l>.V wijf. v kinder die ghedoghen.</l>
<l>Moeten den romscen ouermoet.</l>
<l>Die plaghe die hierna comen moet.</l>
<l>Wreect vp hem diese doen sullen.</l>
<l>Doe mochtmen horen veruullen.</l>
<l>Al die stad met groten weene.</l>
<l>Wijf ende kinder ghemene.</l>
<l>Saghen dat gheberechte staen.</l>
<l>Alomme met vianden beuaen.</l>
<l>Dat harnasch blecken ende de suerde.</l>
<l>Dat niemen ontflo sire verde.</l>
<l>Die slod in husen iosephus.</l>
<l>Omdat si niet de man aldus.</l>
<l>Veruaren souden met haren wene.</l>
<l>Doe ghinc hi ten scarde ghemene.</l>
<l>lees scaerd</l>
<l>lees Andre leidi</l>
<l>lees hi</l>
<l>Ende die romeine leiden haer planken.</l>
<l>Dar mochtmen horen briescen ianken.</l>
<l>Meneghen horen meneghe busine.</l>
<l>Ende die dach van den sonnescine.</l>
<l>Ward verdonkert algheel.</l>
<l>Dar vlooch so menech quareel.</l>
<l>IOsephus ghesellen dochten.</l>
<l>Om sijn leren al dat si mochten.</l>
<l>Dar men de brigghe leide te mure.</l>
<l>Peensde elc om sijn auenture.</l>
<l>Ende liepervp eer die romeine.</l>
<l>Ende worden met hem strijds ghemeine.</l>
<l>Niet ne lietsi hem verdriuen.</l>
<l>Eer si viellen bi drien bi viuen.</l>
<l>Of haer vianden vallen daden.</l>
<l>Mar de iueden worden verladen.</l>
<l>Want weltijtso eene romsce scare.</l>
<l>Vermoiet was so quam aldare.</l>
<l>Versch volc die dat ontsetten.</l>
<l>Dit moeste den iueden letten.</l>
<l>Doe quamen die romeine tesamen.</l>
<l>Verdect met targen die si namen.</l>
<l>Ende wonnen de brigghe int ghestur.</l>
<l>Sodat si quamen vp den mur.</l>
<l>Ende als iosephus dat sach.</l>
<l>Grote vrese hem anlach.</l>
<l>Mar hi vant eenen raet ter nod.</l>
<l>Met heeter olien hi begod.</l>
<l>Al wallende vp haer scilde.</l>
<l>Wilde dat volc of ne wilde.</l>
<l>Dat menech den mur nedervel.</l>
<l>Dien al duersoden was sijn vel.</l>
<l>Alsnv spronghen si van den wedoeme.</l>
<l>Alsnv crompsi tegader some.</l>
<l>Ende dar ne was gheen wederkeren.</l>
<l>Want die perse van den heren.</l>
<l>Die achterquamen was so grod.</l>
<l>Hierbi bleuer vele dod.</l>
<l>Mar den romeinen ghebrac niet.</l>
<l>Werre no cracht in haer verdriet.</l>
<l>Noch oec den iueden wijshede.</l>
<l>Al was dat die olie dede.</l>
<l>Den romeinen aldus wee.</l>
<l>Si liepen toe inlancsomee.</l>
<l>Mar die iueden wedervonden.</l>
<l>Eenen lust in corten stonden.</l>
<l>Fenigrecum dat si namen.</l>
<l>Ghesoden dar die romeine quamen.</l>
<l>Ende gotent vp die planken saen.</l>
<l>Doe ne mochter niemen vp ghestaen.</l>
<l>Hi ne viel van den planken neder.</l>
<l>Haerentaer vord ende weder.</l>
<l>Sodatter vele bleuen dod.</l>
<l>Vaspasianus sach dese nod.</l>
<l>Ende dedse van den stride keren.</l>
<l>Dar bleuen van den iuedscen heren.</l>
<l>Si .vi. dod ende ghewont.</l>
<l>Ende meer dan .ccc. dar ter stont.</l>
<l>Dus was gheuochten sonder saghe.</l>
<l>Jn wedement  de .xx. daghe.</l>
<l>Vaspasianus trooste dat here.</l>
<l>Ten stride na dese werre.</l>
<l>Ende dede de dracht in curten daghen.</l>
<l>Bet ogher an de mure draghen.</l>
<l>Ende darvp maken sonder moete.</l>
<l>Turre hoghe wel .l. voete.</l>
<l>Ende met 's4ysere ieghen brand.</l>
<l>Wel verdect an elken cant.</l>
<l>Darin scutters ende slingherers mede.</l>
<l>Die sere souden moien de stede.</l>
<l>Dit was eene dinc die sere ghinc na.</l>
<l>Al dien van iocapata.</l>
<l>Jn desen so quam dar mare.</l>
<l>Dat darbi eene stede ware.</l>
<l>Hiet affaca  die sere ware.</l>
<l>Ghehaet al der romscer scare.</l>
<l>Darwaert sendi traiane.</l>
<l>Om ghene stede te vane.</l>
<l>Ende met hem herre ghenoech ter cuere.</l>
<l>Affaca hadde .ij. mure.</l>
<l>Nochtan naemsi buten den strijt.</l>
<l>Die si verloren in corter tijt.</l>
<l>Ende weken in haer stede.</l>
<l>Mar die romeine quamen mede.</l>
<l>Ende volchden hem so vp die hielen.</l>
<l>lees wedemaent</l>
<l>lees affata = iaffa</l>
<l>Dat si ter porten in vp hem vielen.</l>
<l>Mar dandre porten hadsi vaste.</l>
<l>Jeghen maghe ende ieghen gaste.</l>
<l>Die van binnen bleuen al dod.</l>
<l>Dat buten was cleen ende grod.</l>
<l>.xii.dusent bi ghetale.</l>
<l>Traianus die besach dat wale.</l>
<l>Dat die pord was sonder man.</l>
<l>Tituse ombod hi dan.</l>
<l>Dat hi dar met herre quame.</l>
<l>Ende hi ghene stede vpname.</l>
<l>Dar quam titus altehand.</l>
<l>Ende wan de pord vechtendrehand.</l>
<l>Dar ne behilt gheen man sijn lijf.</l>
<l>Onder kinder ende wijf.</l>
<l>Worder gheuanghen in die stede.</l>
<l>.xxi'hc.ende.xxx. mede.</l>
<l>Versleghen waerreonder eer ende naer.</l>
<l>.xv.dusent weet vorwaer.</l>
<l>Jn galilee ghesciede dese slach.</l>
<l>Jn iunius vp den .xv.sten dach.</l>
<l>IOcapata  die vaste stede.</l>
<l>Die haer met groter manlichede.</l>
<l>Onthouden hadde langhen tijt.</l>
<l>Die was altoes in den strijt.</l>
<l>Mar vp den .xlvii.sten dach.</l>
<l>Datter therre voren ghelach.</l>
<l>Ward deuehoghe ende de dracht.</l>
<l>Bouen mure met groter cracht.</l>
<l>Doe quam een vluchtech van binnen saen.</l>
<l>Ghevloen tote vaspasiaen.</l>
<l>Ende dedem verstaen sonder sparen.</l>
<l>Datter lettel liede binnen waren.</l>
<l>Ende van wakene ende van wonden.</l>
<l>Vercranct waren nv ten stonden.</l>
<l>Mar met luste ende met sinne.</l>
<l>Mochtmen comen totem inne.</l>
<l>Want slapens plaghen si an den dach.</l>
<l>Dan mochtmense winnen sonder slach.</l>
<l>Vaspasiaen gheloofdem clene.</l>
<l>Want dartevoren haddi allene.</l>
<l>Gheuaen eenen iuede van binnen.</l>
<l>Dar hi niet an mochte bekinnen.</l>
<l>lees Iotapata</l>
<l>Met passien noch met pinen mede.</l>
<l>Hoe dat stonde in die stede.</l>
<l>Mar om steruen begonsti ghilen.</l>
<l>Doch crustine ter seluer wilen.</l>
<l>Ende wanter lettel an ghelaghe.</l>
<l>Pendi  dat hi ten naesten daghe.</l>
<l>Proeuen wilde oft ware waer.</l>
<l>Dat die iuede seide daer.</l>
<l>Ende hiltene vaste gheuaen.</l>
<l>Sijn herre ordinerdi saen.</l>
<l>Dat men  mure ghinghe dare.</l>
<l>Eer de dagheraet haer verclare.</l>
<l>Titus was die voren ten mure.</l>
<l>Eerst ghinc in die auenture.</l>
<l>Ende met hem eene scare niet grod.</l>
<l>De wachters sloeghen si eerst dod.</l>
<l>Ende ghinghen in die stede.</l>
<l>Doe volchdem volx ghenoech mede.</l>
<l>Den hoochsten tur hebsi ghewonnen.</l>
<l>Ende als verclaerde van der sonnen.</l>
<l>De dagheraet ende tfolc began waken.</l>
<l>Die niet ne wiste van desen saken.</l>
<l>Ende elc man sine oghen ondede.</l>
<l>Quam hem een mist an aldar ter stede.</l>
<l>Die dauenture dar in de pord.</l>
<l>Ghesent hadde weder ende vord.</l>
<l>Ontierende al therre wederquam.</l>
<l>Dat men meneghen tleuen nam.</l>
<l>Die romeine vergaten niet.</l>
<l>Welke scare  ende welc verdriet.</l>
<l>Si dogheden dar buter steden.</l>
<l>Niemens dat si dar vermeden.</l>
<l>Mar van den oghen nederward.</l>
<l>Daet sijt al vallen vor dat suaerd.</l>
<l>Ende de iueden waren so belopen.</l>
<l>Dat si tlijf niet ne mochten vercopen.</l>
<l>Noch oec tereegher  werre comen.</l>
<l>Dies waerre sulke van hem somen.</l>
<l>Die omtrent iosephus waren.</l>
<l>Die lieuer hadden sonder sparen.</l>
<l>Dat si hem seluen tleuen namen.</l>
<l>Dan dat die romeine quamen.</l>
<l>lees Pensdi</l>
<l>hier ontbreekt te</l>
<l>lees scade</l>
<l>ter eegher lees teeregher</l>
<l>Ende met hem spelen souden.</l>
<l>Dus storuer sulke van den bouden.</l>
<l>Die romeine mochten si  vro.</l>
<l>Dat si die stad wonnen also.</l>
<l>Ne hadde een verlies ghedaen.</l>
<l>Een prinche was dar hebbic verstaen.</l>
<l>Hiet antonis die vele sochte.</l>
<l>Volx ende quam teere haghedochte.</l>
<l>Dar vele volx in was ghevloen.</l>
<l>Doe bat dar een an dien baroen.</l>
<l>Dat hi hem die hand soude gheuen.</l>
<l>Om te behoudene sijn leuen.</l>
<l>Ende dar antonis die hand bod.</l>
<l>Sloechene die iuede dod.</l>
<l>Om desen mordeliken slach.</l>
<l>Starfer menech vp dien dach.</l>
<l>So nouwe men oec dueresochte.</l>
<l>Kelners ende haghedochte.</l>
<l>Ende men nam hem allen tlijf.</l>
<l>Sonder kinder ende wijf.</l>
<l>Dar ware .xii'hc. gheuaen.</l>
<l>Versleghen warre sonder waen.</l>
<l>.cccc.dusent van danen vord.</l>
<l>Dat men eerst belach die pord.</l>
<l>Vaspaciaen hiet met ghewelt.</l>
<l>Dat men al de stede velt.</l>
<l>Dus was ghewonnen dats waer.</l>
<l>Jn nerons .xiii. iaer.</l>
<l>Jn de kalende van hoimaent.</l>
<l>Jocapata  dar men of waent.</l>
<l>Dat soe de vaste stede was.</l>
<l>Van galile sijt seker das.</l>
<l>De romeine sere sochten.</l>
<l>Josephus aldar si mochten.</l>
<l>Onder de dode ende in haghedochten.</l>
<l>Mar hi ontflo dar si vochten.</l>
<l>Jn eenen pit dar an de side.</l>
<l>Een ol was inward harde wide.</l>
<l>Dat niemen lichte vinden conde.</l>
<l>.xl. edele manne teere stonde.</l>
<l>Want  hi dar ende int gheuoech.</l>
<l>Langhe wile lijftech  ghenoech.</l>
<l>lees sijn</l>
<l>lees Jotapata</l>
<l>lees Vant</l>
<l>lees lijftoch</l>
<l>Alomme was der romeine laghe.</l>
<l>Darinne so scuvldi bi daghe.</l>
<l>Ende emmer ghinc hi vte bi nachte.</l>
<l>Om tonfarne vter wachte.</l>
<l>Mar dor hem meest waest bewacht.</l>
<l>Nouwe alomme dach ende nacht.</l>
<l>.ij. daghe scuvldi daer.</l>
<l>Vp den derden dach darnaer.</l>
<l>Ward van hem een wijf gheuaen.</l>
<l>Diene den vianden wilde  saen.</l>
<l>Dar sende doe vaspasiaen.</l>
<l>Pauline ende gallicaen.</l>
<l>.ij. princhen diene vpnemen souden.</l>
<l>Ende hem sijn leuen behouden.</l>
<l>Dede  twee boden hem sekerhede.</l>
<l>Mar hi sprac dat hijs niet ne dede.</l>
<l>Hi ne bewaendem gheere ghenaden.</l>
<l>Want hi hem dede so vele scaden.</l>
<l>Vaspaciaen sende den derden.</l>
<l>Te litekene van den verden.</l>
<l>Josephuse dien hi kende.</l>
<l>Nichanor hier  die ghene die hire sende.</l>
<l>Dese troostene dat hi vtequame.</l>
<l>Ende hi der romeine hulde name.</l>
<l>Josephus twifelde van den doen.</l>
<l>Doe worden erre die baroen.</l>
<l>Ende wilder vier in werpen saen.</l>
<l>Mar het verbod vaspaciaen.</l>
<l>Die lieuer vele hem tlijf behilde.</l>
<l>Dan hine dode met ghewilde.</l>
<l>IOsephus die vernam wale.</l>
<l>Dat dreghen ende nichanors tale.</l>
<l>Om sinen droem dat hi dochte.</l>
<l>Die hem tevoren quam onsochte.</l>
<l>Des nachts diere leden was.</l>
<l>Want god haddem vertoghet das.</l>
<l>Des  iueden grote onsalechede.</l>
<l>Ende van den romscen princhen mede.</l>
<l>Hoet met hem te comene stoet.</l>
<l>Hi was van drome sere vroet.</l>
<l>Oec so kendi wel ter cure.</l>
<l>Der helegher propheten scrifture.</l>
<l>lees wisde</l>
<l>lees Dese</l>
<l>lees hiet</l>
<l>lees Der</l>
<l>Want hi selue pape was.</l>
<l>Ende gheboren sijt seker das.</l>
<l>Van papen. hi bat dese bede.</l>
<l>Te gode met groter homoedechede.</l>
<l>A's4y here sceppere van hemelrike.</l>
<l>Want het dijn wille es sekerlike.</l>
<l>Dat de iuedsce macht sal tegliden.</l>
<l>Tghelijc ende dauenturen tiden.</l>
<l>An die van rome altegader.</l>
<l>Mine ziele here vader.</l>
<l>Die heefstu dartoe vercoren.</l>
<l>Dat soet segghen soude tevoren.</l>
<l>Ghewillike willic die hande gheuen.</l>
<l>Den romeinen ende leuen.</l>
<l>Jc orcont di. dat ickeran kere.</l>
<l>Niet als een verrader here.</l>
<l>Mar als dijn dienstman ic darward porre.</l>
<l>Dus gaf hi hem vp nichanorre.</l>
<l>Mar die iueden die waren gheuloen.</l>
<l>Met hem doe si saghen dit doen.</l>
<l>Begonsten sine alomme staen.</l>
<l>Ende clagheden om haer wet  saen.</l>
<l>Ende seiden laetstu di vanghen dus.</l>
<l>Leuens lijfs iosephus.</l>
<l>Jn eghindome wiltuvd weten.</l>
<l>Hoe saen hefstu dijns vergheten.</l>
<l>Hoe meneghen man hefstu mede.</l>
<l>Ghedaen steruen dor vriede.</l>
<l>Die waen was valch ende loes.</l>
<l>Ende dine vroescap es gheboes.</l>
<l>Waenstu met hem sijn in vreden.</l>
<l>Dar du dus vp hefs ghestreden.</l>
<l>Het si dat si di niet ontliuen.</l>
<l>Wiltu nochtan met hem bliuen.</l>
<l>Ende al verghetstu diere nature.</l>
<l>Bi der romscer auenture.</l>
<l>Wi houden deere van onsen lande.</l>
<l>Ende sullen di leueren suerd ende hande.</l>
<l>Nv sterf ghewillike ende in de eere.</l>
<l>Als der iueden hertoghe ende here.</l>
<l>Laetstu dijns ondanx dijn leuen.</l>
<l>So bestu als verrader bleuen.</l>
<l>Als aldus sprac ghene scare.</l>
<l>Josephus die was in vare.</l>
<l>Ende hi begonste tfolc castien.</l>
<l>Met worden van ph's4ylosoph's4yen.</l>
<l>A's4y lieue ghesellen ende twi.</l>
<l>Eist dat de dod begherren wi.</l>
<l>Twi wilwi ziele ende lechame.</l>
<l>Die so ghelieue ende ghename.</l>
<l>Tegader sijn dat diesghelike.</l>
<l>Noit minne was in erderike.</l>
<l>Doen vechten nu seghet twi.</l>
<l>Sulc seghet dat ic verkeert si.</l>
<l>Mar die romeine sijn dies vroet.</l>
<l>Dat best in wighe steruen doet.</l>
<l>Ja dit es na wighes recht.</l>
<l>Wetende steruen in gheuecht.</l>
<l>Dies biddic om dat romsce suaerd.</l>
<l>Tewaren inne ware niet veruaerd.</l>
<l>Mijns suerds noch oec mire hand.</l>
<l>Of si sparen haren viand.</l>
<l>Sulwi dan ons seluen niet sparen.</l>
<l>Jc lijs ende hets waer tewaren.</l>
<l>Dat goet es steruen om vriede.</l>
<l>Mar vechtende ende van hem mede.</l>
<l>Diese ons ofwinnen tallen tiden.</l>
<l>Mar nv ne wilsi niet vp ons striden.</l>
<l>Ende weet wel hi es versaghet ende blod.</l>
<l>Die steruen wille sonder nod.</l>
<l>Ende als te doene es dan ontfliet.</l>
<l>Wat vresen eist els dan ons verbiet.</l>
<l>An die romeine ons bekeren.</l>
<l>De dod ende anders niet ghi heren.</l>
<l>Nv sijn wireof in twifele wane.</l>
<l>De dod van den vianden tonfane.</l>
<l>Ende sullen ons seluen dan slaen dod.</l>
<l>Sonder twifel ende nod.</l>
<l>Sulc trecht dit al teghindoeme.</l>
<l>Mi dinct datter vriheit of coeme.</l>
<l>Dinct v dat eens coens mansdaet.</l>
<l>Dat hi hem seluen verslaet.</l>
<l>Nemt  het hord den bloeden an.</l>
<l>Want hets een blod stierman.</l>
<l>Die so sere es ghevreest.</l>
<l>te ghindoeme lees teghindoeme</l>
<l>lees Nent</l>
<l>Dat hi tscip vor den tempeest.</l>
<l>Ommewerpt in den gront.</l>
<l>Hets ieghen nature talre stont.</l>
<l>Van al dat left cleen no grod.</l>
<l>Dat een hem seluen slaet te dod.</l>
<l>Aldus mesdoetmen sekerlike.</l>
<l>Jeghen den sceppre van hemelrike.</l>
<l>Negheen diere laet willens sijn leuen.</l>
<l>Want bi naturen es ghegheuen.</l>
<l>Eene wet vast wieso leuet.</l>
<l>Dats niemen sijns danx begheuet.</l>
<l>Waendi god ne wreket an vs.</l>
<l>Of wi verhonwerden sijn huvs.</l>
<l>Van hem eist ons ghegheuen.</l>
<l>Dat wi wesen souden ende leuen.</l>
<l>Dies laetwi hem ghebruken echt.</l>
<l>Onser dod ende dats recht.</l>
<l>Steruelic sijn die lechamen.</l>
<l>Van al den lieden tesamen.</l>
<l>Van materien brekelic sere.</l>
<l>De ziele es ewelic emmermere.</l>
<l>Van gode in dat vleesch ghesent.</l>
<l>Nv merct dat wel ende bekent.</l>
<l>Die eens anders menscen goet.</l>
<l>Qualic handelt oft verdoet.</l>
<l>Es hi niet ouer loes ghehouden.</l>
<l>Of dat een man bi sire scouden.</l>
<l>De ghifte gods ende sijn goet.</l>
<l>Vte sinen lechame onwarlike doet.</l>
<l>Hoe waent hi ontgaen gods wrake.</l>
<l>Ne weet hi niet de sake.</l>
<l>Dat hi bi naturen ende tleuen.</l>
<l>Ende gode sine scult oec gheuen.</l>
<l>Hiernaer alst hem dinct goet.</l>
<l>Dat hi ziele ende lechame doet.</l>
<l>versamenen dat si emmermere.</l>
<l>Sonder ende sijn in groter eere.</l>
<l>Deleghe zielen hebben stede.</l>
<l>Jn den hemel met groter helechede.</l>
<l>Ende als die werelt ten ende comt neder.</l>
<l>Sul si in de suuere lechamen weder.</l>
<l>Mar die ieghen  seluen sijn uerwoet.</l>
<l>Ende wieso sijn leuen verdoet.</l>
<l>hier ontbreekt hem</l>
<l>Hi moet ter donker ellen varen.</l>
<l>Dar nes ander troost tewaren.</l>
<l>Die dinc es ghehaet van gode.</l>
<l>Mo's4yses scrijft in sine ghebode.</l>
<l>Dar ons de wet af es bescreuen.</l>
<l>Wieso hem seluen nemt tleuen.</l>
<l>Dat men onbegrauen laet.</l>
<l>Totedat die sonne te houe gaet.</l>
<l>Nochtan heet hi mede dartoe.</l>
<l>Dat men de viande grauen doe.</l>
<l>Ghesellen hets goet gheuroeden wel.</l>
<l>Ende niet wesen also fel.</l>
<l>Dat men onse plaghe mere.</l>
<l>Ende onsen sceppre onsen here.</l>
<l>Niet ne verbelghen bi onsen scouden.</l>
<l>Eist dat wi willen sijn behouden.</l>
<l>So sulwi behouden bliuen.</l>
<l>Waendi dat si ons sullen ontliuen.</l>
<l>Dat wi ieghen  onse stede.</l>
<l>Hilden met sulker manlichede.</l>
<l>Eist dat wi steruen begaren.</l>
<l>Ets eerlic steruen tewaren.</l>
<l>Van hem die ons hebben gheuaen.</l>
<l>Jn wille ten vianden niet gaen.</l>
<l>Om te verradene de mine.</l>
<l>Jc bem dulre in anscine.</l>
<l>Dan den ghenen die den vianden.</l>
<l>Ombeduonghen gaen in handen.</l>
<l>Si doent om te scuwene tferdriet.</l>
<l>Ende ic om leuen ende el niet.</l>
<l>Nochtan begheric die saken.</l>
<l>Dat mi die romeine trouwe braken.</l>
<l>Slaen si mi na den vrede dod.</l>
<l>Jc sal steruen met wille grod.</l>
<l>Haer lieghen dat sal alleweghe.</l>
<l>Sijn gherekent vor den zeghe.</l>
<l>Dit ende desghelike vele.</l>
<l>Seide iosephus in bispele.</l>
<l>Ten sinen als die gherne verbode.</l>
<l>Dat niemen hem seluen ne dode.</l>
<l>Mar si hordent met douen horen.</l>
<l>Als die ghecuert hadden tevoren.</l>
<l>hier ontbreekt hem</l>
<l>Hem seluen te slane dod.</l>
<l>Met suerden quamen si al blod.</l>
<l>Als liede diene slaen wouden.</l>
<l>Den eenen heft hi dant ghehouden.</l>
<l>Den andren dreechdi als eere.</l>
<l>Ende den derden bat hi sere.</l>
<l>Also al van sulker nod.</l>
<l>Elc soud sijn in vresen grod.</l>
<l>Sodat hijt verbat hem allen.</l>
<l>Ende sulke de suerde lieten vallen.</l>
<l>Al waest dat hem also gheviel.</l>
<l>Dat hi dar lach onder twiel.</l>
<l>Nochtan ontsaghen sine als here.</l>
<l>Als was hi dar veruard oec sere.</l>
<l>Nochtan vant hi raet deraf.</l>
<l>Die ic wane dat hem god gaf.</l>
<l>Ende heft al ghauenturd.</l>
<l>Hi hadt dicke wel besurd.</l>
<l>Ende seide of wi de dod willen smaken.</l>
<l>Laet ons doch cauel dertoe maken.</l>
<l>Vp wiensoet valt hi biede den hals.</l>
<l>Ende die naest hem alsendeals.</l>
<l>Sal steruen hi sal dien al slaen.</l>
<l>Ende laet die auenture gaen.</l>
<l>Dus ne slaet niemen hem seluen dod.</l>
<l>Desen raet prijsden cleen ende grod.</l>
<l>Ende si dadent ende elc man.</l>
<l>Sijn auenture also nam.</l>
<l>Onthooft bleuen si ghemene.</l>
<l>Sonder iosephus allene.</l>
<l>Ende noch .i. of bi gods hoede.</l>
<l>Of bi der auenturen goede.</l>
<l>Hi ontsach hem ende dochte.</l>
<l>Waer dat cauel vallen mochte.</l>
<l>Of dat  sijn hand worde besmet.</l>
<l>Met mans bloede van sire wet.</l>
<l>Ende riet den ghenen behouden tleuen.</l>
<l>Dus heft hi hem vpghegheuen.</l>
<l>Nichanor diene leedde saen.</l>
<l>Aldar was waspaciaen.</l>
<l>Als die romeine quamen.</l>
<l>Om te besiene tesamen.</l>
<l>Josephus ende sulc was vro.</l>
<l>lees dar</l>
<l>lees vaspaciaen</l>
<l>Dat hi was gheuaen also.</l>
<l>Menech bat om sine dod.</l>
<l>Sulc was diene here grod.</l>
<l>Dartevoren hadde ghesien.</l>
<l>Ende sijns wonderde van dien.</l>
<l>Dat dauenture verkeert so saen.</l>
<l>Wat princhen diene sach sonder waen.</l>
<l>Al was hi tevoren gram.</l>
<l>Hi ward sachter als hine vernam.</l>
<l>Titus vor dandre van der scaren.</l>
<l>Ontfarmede sire oude tewaren.</l>
<l>Hi merkede sine ghestadechede.</l>
<l>Jn sijn verlies ende sine zede.</l>
<l>Ende hoeghedanech hi was in stride.</l>
<l>Dartevoren in corten tide.</l>
<l>Ende hoeghedanech hine siet staen.</l>
<l>Onder de viande gheuaen.</l>
<l>Ende hiet elken merken mede.</l>
<l>Der auenturen moghentede.</l>
<l>Ende negheen dinc in erderike.</l>
<l>Ne staet vaste noch ewelike.</l>
<l>Titus was meest altegader.</l>
<l>Sijn verdinc vor sinen vader.</l>
<l>Vaspaciaen hieten wachten dare.</l>
<l>Vaste ende in der ghebare.</l>
<l>Of hine den keiser wilde senden.</l>
<l>Doe wildem iosephus ghenenden.</l>
<l>Te sprekene hemelike den here.</l>
<l>.ij. van den sinen ende nemmeere.</l>
<l>Ende titus sine sone.</l>
<l>Liet iosephus horen tgone.</l>
<l>Doe seidi dus vaspaciaen.</l>
<l>Waenstu allene ebben gheuaen.</l>
<l>Mi. ic wilment bekent.</l>
<l>Jc bem van gode bode ghesent.</l>
<l>Te doene na dat ic soude sien.</l>
<l>Den vroeden  weet al dit ghesien.</l>
<l>Wiltu mi senden nerone.</l>
<l>Als die bouen di draghet crone.</l>
<l>Vaspasiaen ic segdi mere.</l>
<l>Du best keiser ende here.</l>
<l>Ende titus die hier staet dijn kint.</l>
<l>Jc wille dat men mi vaste bint.</l>
<l>Den vroeden lees Der iueden</l>
<l>lees ghescien</l>
<l>Ende iammerlike ontliuet.</l>
<l>Oft langhe te ghesciene bliuet.</l>
<l>Eerst hilt vor niet vaspaciaen.</l>
<l>Als die was in sulken waen.</l>
<l>Dat hi vensde om sijn vordeel.</l>
<l>Mar doe verstont hi algheel.</l>
<l>Hoe dat iosephus vorsprac.</l>
<l>Langhe eer men iocapata brac.</l>
<l>Dat si souden sonder saghe.</l>
<l>Na de .vii.ende.xl.sten daghe.</l>
<l>Verliesen volc ende stede.</l>
<l>Ende dit was vorseide warhede.</l>
<l>Doe hilt hijt te bet ouer waer.</l>
<l>Hi hieten spannen ende houden daer.</l>
<l>Doch ghiftine ende dedem eere.</l>
<l>Ende titus nochtanne meere.</l>
<l>Doe brac hi vp ende keerde derna.</l>
<l>Jn de stad te tholomaida.</l>
<l>Dat wanic dat nv akers heet.</l>
<l>Darnaer so voer hi ghereet.</l>
<l>Tote cesarien in die stede.</l>
<l>Dar hi een deel bliuen dede.</l>
<l>Van sinen herre. ende andre scare.</l>
<l>Van hem sendi darnare.</l>
<l>Tote sitopolis dar elc soude.</l>
<l>Dar ligghen dor suinters coude.</l>
<l>Want sijn herre was so grod.</l>
<l>Het mochte ebben gat nod.</l>
<l>Hat tegader ghebleuen al.</l>
<l>Doe ward echt een niewe ghestal.</l>
<l>Want vluchtighe iueden vesten weder.</l>
<l>Jaef dat cestius terneder.</l>
<l>Hadde gheworpen dartevoren.</l>
<l>Scepe maketsi als wijt horen.</l>
<l>Ende worden rouende vp de marine.</l>
<l>Vaspasiaen sender de sine.</l>
<l>Ridders ende voetganghers mede.</l>
<l>Die nachts onderghinghen de stede.</l>
<l>Jn haer scepe vloen si tehand.</l>
<l>Ende rumden als verre tland.</l>
<l>Dat si buten rootchen waren.</l>
<l>Nachts so rees een storm tewaren.</l>
<l>Die ghene scepe tegader stac.</l>
<l>lees ghescal</l>
<l>Sodat deen tander brac.</l>
<l>Ende some vp de rootchen scuerden.</l>
<l>Darre vele de dod besuerden.</l>
<l>Ende wieso leuende ant land quam.</l>
<l>Tehand men hem sijn leuen nam.</l>
<l>.iiij.m. ende .cc. man.</l>
<l>Lieten die iueden aldus wan.</l>
<l>Dat romsce herre sonder strijt.</l>
<l>Jaef de pord in corter tijt.</l>
<l>Ende slichtedse nefents der erden echt.</l>
<l>Dus twewarf in dat ghewecht.</l>
<l>Jn corter tijt metter romscer ghewelt.</l>
<l>Jaef ghewonnen ende gheuelt.</l>
<l>Uaspasiaen die niet ne woude.</l>
<l>Datter meer rouers luscen soude.</l>
<l>Leedde therre turs ende te voet.</l>
<l>Vp eene veste ter cuere goet.</l>
<l>Diese danen soude verdriuen.</l>
<l>Si ne lieten in al tland niet bliuen.</l>
<l>Sine uerwoestent alommetrent.</l>
<l>Mar dor de mare ward bekent.</l>
<l>Te iherusalem in de pord.</l>
<l>Hoe iocapata was testord.</l>
<l>Seidmen dat iosephus mede.</l>
<l>Waer ghesleghen in de stede.</l>
<l>Dar ward ween  ende hantgheslach.</l>
<l>Sulc makede gheclach.</l>
<l>Om vriende ende omme maghe.</l>
<l>Mar om dien here makede claghe.</l>
<l>Openbare alghemene.</l>
<l>Al dat volc grod ende clene.</l>
<l>.xxx. daghe gheduerde dat.</l>
<l>Mar doe mare quam in de stad.</l>
<l>Dat hi in de romsce scare.</l>
<l>Leuende in groter eeren ware.</l>
<l>Ward al datten claghede tevoren.</l>
<l>Vp hem beuaen in groter toren.</l>
<l>Sulc hieten verradre sulc blod.</l>
<l>Ende seiden hem an lachter grod.</l>
<l>Want so de iueden meer verloren.</l>
<l>So hem meer anwies de toren.</l>
<l>Si waren also vermaledijt.</l>
<l>Dar hem andervolc bi castijt.</l>
<l>lees ghenecht</l>
<l>Tenedse ten orloghe ward.</l>
<l>Si hebben vele te min bespard.</l>
<l>De romeine in der ghebare.</l>
<l>Alsoft al iosephus ware.</l>
<l>Ende si niemen sochten dan hem.</l>
<l>Dus wasser in iherusalem.</l>
<l>Vaspasiaen die voer tehand.</l>
<l>Jns coninx agrippen land.</l>
<l>Dar hi eerlike was ontfaen.</l>
<l>Darna so heft hi verstaen.</l>
<l>Van tariche van tabrie.</l>
<l>Dat si met harre partie.</l>
<l>Noch orloghen wilden mee.</l>
<l>Vp de mere van galilee.</l>
<l>So staen bede dese steden.</l>
<l>Darwaert voer hi met moghenteden.</l>
<l>Ende wan tabrien tehand.</l>
<l>Want dat volc al ghinc int land.</l>
<l>Doe voer hi te traichee.</l>
<l>Die porters hadden in de zee.</l>
<l>Scepe ghetreect al tehand.</l>
<l>Alsoof si verloren tland.</l>
<l>Dat si te watre vechten mochten.</l>
<l>Vaspasiaen ende diese sochten.</l>
<l>Logierden verre buter stede.</l>
<l>Dar somech iuede loop up hem dede.</l>
<l>Mar die romeine hebse verdreuen.</l>
<l>Alsi tland moesten begheuen.</l>
<l>Liepsi in haer scepe tehand.</l>
<l>Ende scoten weder vpt land.</l>
<l>Mettien heft vaspasiaen.</l>
<l>Ouer warheit dat verstaen.</l>
<l>Dat darbi laghe in een velt.</l>
<l>Van den iueden grod ghewelt.</l>
<l>Dar sendi titus sijn kint.</l>
<l>Ende met hem heft hi ghesint.</l>
<l>.vi'hc. ridders vdvercoren.</l>
<l>Titus die vernam tevoren.</l>
<l>Vele viande ende sijn volc clene.</l>
<l>Den vader ombod hijt alrene.</l>
<l>Dat hi mee volx hadde te doene.</l>
<l>Mar hi sach de sine so coene.</l>
<l>lees tarichee</l>
<l>Some. al waren si some blod.</l>
<l>Dat hem des wijchs dochte nod.</l>
<l>Hi stont dar hi mochte sijn ghehord.</l>
<l>Ende sermoenerde dese word.</l>
<l>Ghi romeine hets scone ic wane.</l>
<l>Dat ic v talreest vermane.</l>
<l>Wie wi sijn ende nv ten tiden.</l>
<l>Vp wat volke wi sullen striden.</l>
<l>Onser cracht ende onser hand.</l>
<l>So ne ontghinc noit viand.</l>
<l>Jn der werelt in gheere wisen.</l>
<l>De iueden es oec recht dat si  prisen.</l>
<l>Sijn uerwonnen ende niet mat.</l>
<l>Bedi moetsi omme dat.</l>
<l>Stoutelike vechten in haer mesual.</l>
<l>Ende wie diet uerwinnen sal.</l>
<l>Sullen metten ghelucke uechten.</l>
<l>Jc sie v ghelijc stouten knechten.</l>
<l>Jn doghen blide dies bem ic vro.</l>
<l>Nv ontsie ic mi also.</l>
<l>Dat sulc hier een deel wers  ontfaet.</l>
<l>Dat hier so grote meneghe staet.</l>
<l>Mar hets menech van stride onvroet.</l>
<l>Ende wi sijn ten wapinen goet.</l>
<l>Hets waer wi  sijn wreet ende coene.</l>
<l>Ende in wanhopen van doene.</l>
<l>Ende dit sal hem maken den moet.</l>
<l>Nv sijn wi ten wapinen vroet.</l>
<l>Sterc ende ten wapinen snel.</l>
<l>Ende dauenture es met ons wel.</l>
<l>Mijn vader was oit segghen  ghewone.</l>
<l>Ende ic oec sijn lieue sone.</l>
<l>Te hem ne keeric niet uerwonnen.</l>
<l>Nv willic eerst den strijt begonnen.</l>
<l>Dit sprac titus ende mettien.</l>
<l>Mochtmen al die ridders sien.</l>
<l>Met ghewillighen wille beuaen.</l>
<l>Mettien so quam dar traiaen.</l>
<l>Met .ccc. ridders vp horse.</l>
<l>Ende men dar bestont die porse.</l>
<l>Titus ende dartoe de sine.</l>
<l>lees wi</l>
<l>lees al</l>
<l>lees vaers</l>
<l>lees si</l>
<l>lees seghen</l>
<l>Ghedoghedent met leeden anscine.</l>
<l>Omdat men hem socoers brochte.</l>
<l>Want hem therre  te minder dochte.</l>
<l>Oec sende vaspaciaen.</l>
<l>.ij.m. scutters ter stad saen.</l>
<l>Die tfolc te mure souden quellen.</l>
<l>Dat si niet ne holpen haren ghesellen.</l>
<l>Titus die liet lopen voren.</l>
<l>Dar mochtmen ghehu horen.</l>
<l>Dar therre tegader viel gheel.</l>
<l>De iueden werden hem een deel.</l>
<l>Mar saen worpen si hem ter vlucht.</l>
<l>Ter stad waert met groter vrucht.</l>
<l>Dar men meneghen tleuen nam.</l>
<l>Eer hi binnen der porten quam.</l>
<l>Mar die ontliepen binnen.</l>
<l>Worden saen in groter omminnen.</l>
<l>Metten ghenen van der stede.</l>
<l>Want die porters wilden vrede.</l>
<l>Ende vpgheuen haer stad.</l>
<l>Ende dandre wilden weten  dat.</l>
<l>Dit horde titus buten mure.</l>
<l>Ende seide nv eist tijt ende vre.</l>
<l>De stad te winne sonder merren.</l>
<l>Want si binnen tesamene werren.</l>
<l>Dat sprac hi ende met groter ghere.</l>
<l>Ter siden dar soe stont vpt mere.</l>
<l>Reet hi in vp dauenture.</l>
<l>Want dar ne waren ghene mure.</l>
<l>Menech ander volchdem an.</l>
<l>Van binnen ne was so stout man.</l>
<l>Hine wart van den romeinen veruaerd.</l>
<l>Some vloensi ten acker waerd.</l>
<l>Ende some dar si ter zeewaerd vloen.</l>
<l>Ende bi watre waenden ontroen.</l>
<l>Men sloecht al dat men slaen mochte.</l>
<l>Ontierdat titus ofcochte.</l>
<l>Ende hem verbod dat doen.</l>
<l>Si die in den laec ontfloen.</l>
<l>Doe si verloren saghen die stad.</l>
<l>Vloen si met haren scepen om dat.</l>
<l>Doe ombod dit al tegader.</l>
<l>lees deere</l>
<l>lees weren</l>
<l>lees ofdochte</l>
<l>Titus altehand sinen vader.</l>
<l>Die sere blide was van der mare.</l>
<l>Ten naesten daghe hi darnare.</l>
<l>Scepe  maken dede dar men beghinnen.</l>
<l>Mede soude die andre winnen.</l>
<l>Die in den laec waren ontfaren.</l>
<l>Ende teerstdat si ghereet waren.</l>
<l>Voeren die romeine vp dandre striden.</l>
<l>Die lettel werren daden tien tiden.</l>
<l>Want die romeine wel waren bewaerd.</l>
<l>Sulke storuen vor dat suaerd.</l>
<l>Ende sulc verdranc dus voer die dinc.</l>
<l>Also datter niemen ontghinc.</l>
<l>Onder iuede  pord ende vpt felt.</l>
<l>Ende in den laec worden ghevelt.</l>
<l>.v'hc. ende .vi.m. te waren.</l>
<l>Liede van der iuedscer scaren.</l>
<l>Vaspasiaen wan dus die stede.</l>
<l>Doude ende oec de cranke mede.</l>
<l>Darre .m. ende .cc. waren.</l>
<l>Hiet hi ontliuen sonder sparen.</l>
<l>Ende .vi.m. vdvercoren.</l>
<l>Van den ionghen als wijt horen.</l>
<l>Sendi nerone sinen here.</l>
<l>Ende prosente met groter eere.</l>
<l>Dander volc vercocht hi al.</l>
<l>.xxx.dusent was tghetal.</l>
<l>Ende .cccc. dus quam hijs af.</l>
<l>Alsonder die hi agrippen gaf.</l>
<l>Dus was tende van desen stride.</l>
<l>Jn pietmaent vp de feeste 's4yde.</l>
<l>Aldus verloren was tarichee.</l>
<l>Dat vp mere stont van galilee.</l>
<l>Hilt almeest tiuedsce volc .i. hand.</l>
<l>Dat ghinder was int land.</l>
<l>Sodat wonnen die romeine.</l>
<l>Alle die vesten ghemeine.</l>
<l>Sonder eene hiet giscala.</l>
<l>Ende een andre hiet gamala.</l>
<l>Ende een berch die itaberius hiet.</l>
<l>Darvp ghevloen was een grod diet.</l>
<l>Gamala was sere vast.</l>
<l>lees inde</l>
<l>Lettel ontsaghet eneghen gast.</l>
<l>Het was van rochen vaster mede.</l>
<l>Dan iocapata die stede.</l>
<l>Die berch was eens kemels ghelike.</l>
<l>Dar die stad vp stont wonderlike.</l>
<l>Vp die rochen hoghe ende diepe die dale.</l>
<l>Ende onuerwinlic altemale.</l>
<l>Dartoe hadsoe oec mede ter cuere.</l>
<l>Josephus met eenen mure.</l>
<l>Ghedaen vesten alomme mede.</l>
<l>Die ghene die waren in de stede.</l>
<l>Ghetroosten hem wel vp gamala.</l>
<l>Want so vaster was dan iocapata.</l>
<l>Mar min volx wasserinne.</l>
<l>Ende oec niet van so stouten sinne.</l>
<l>Doch wasser menech inghetrecht.</l>
<l>Die vp die vasteit heft ghemecht.</l>
<l>Agrippa  hadse teerst beleghen.</l>
<l>Mar .vii. maende hildsire  hem ieghen.</l>
<l>Doe quam vaspasiaen darna.</l>
<l>Ende belach saen gamala.</l>
<l>Mar niet ne belachijt altemale.</l>
<l>So diep so grod waren die dale.</l>
<l>Dar men altoes niet doen ne mochte.</l>
<l>Ten oestende hi de stad sochte.</l>
<l>Dar een vast tur ieghen stoet.</l>
<l>Hoghe bouen der pord ter cuere goet.</l>
<l>Ende die romeine droeghen dracht.</l>
<l>Dale vulden si ende gracht.</l>
<l>Mar agrippa ghinc ten mure.</l>
<l>Te proeuene vp auenture.</l>
<l>Of si wilden vpgheuen de pord.</l>
<l>Een iuede die dit heft ghehord.</l>
<l>Warp an den ellenboghe.</l>
<l>Met eere slingre  van dar hoghe.</l>
<l>Dat hem sere mesquam.</l>
<l>Dies worden die romeine gram.</l>
<l>Dat die coninc ghequetst was.</l>
<l>Ende peensde wel die warheit das.</l>
<l>Sijntdat de iueden niet vermeden.</l>
<l>Den man van harre ghelouecheden.</l>
<l>Ende die te hare wet behorde.</l>
<l>Dat si altoes van ghenen morde.</l>
<l>Ne vermeden den iueden  dan.</l>
<l>Dies  ghinc dar draghen menech man.</l>
<l>Sodat vul worden die fosseide.</l>
<l>Ende men de ramme an den muer leide.</l>
<l>Mar een iosen ende een cares.</l>
<l>Begonsten hem uerwerren des.</l>
<l>Si waren vorbaerst van der stede.</l>
<l>Tander volc dat halp hem mede.</l>
<l>Mar saen hebsi die werre begheuen.</l>
<l>Want se die scutters verdreuen.</l>
<l>Die romeine die begonden.</l>
<l>Te drien steden in den stonden.</l>
<l>Met ramme frochieren die mure.</l>
<l>Sodatter  ward eene wide scure.</l>
<l>Met groten lude si inquamen.</l>
<l>Ende den strijt van binnen namen.</l>
<l>Dar si teerst vonden grote werre.</l>
<l>Mar doe wiesvp dat romsce herre.</l>
<l>Ende de porters weken mede.</l>
<l>Jn dat hoochste van der stede.</l>
<l>Ende die romeine volchden sere.</l>
<l>Mar die iueden quamen ten kere.</l>
<l>Van hoghen vp hem lopende weder.</l>
<l>Ende staken die romeine terneder.</l>
<l>Dat si rolden haerentare.</l>
<l>Alsdat si van groten vare.</l>
<l>Jn duse weken tien stonden.</l>
<l>Die an de hanghede roche stonden.</l>
<l>Want si ne mochten hem niet uerwerren.</l>
<l>Mar dit wiken quam hem te derren.</l>
<l>Want die huse terneder vielen.</l>
<l>Ende roldenneder ghelijc wielen.</l>
<l>Deen huvs vp dander dus vielre vele.</l>
<l>Dar de romeine in den nijtspele.</l>
<l>Onder vele bleuen versmord.</l>
<l>Ende die liede van der pord.</l>
<l>Sloeghen der romeine vele.</l>
<l>Sodat si vten nijtspele.</l>
<l>Weder vte ten gate weken.</l>
<l>Dar si in waren ghestreken.</l>
<l>Die si van stoue cume vonden.</l>
<l>lees vremden ?</l>
<l>Vaspasiaen die in den stonden.</l>
<l>Mede was te verre inghegaen.</l>
<l>Was aldaer ghelaten staen.</l>
<l>Met eere meneghe ne bore grod.</l>
<l>Medeward in al de nod.</l>
<l>Titus ne wasser niet sijn sone.</l>
<l>Want in surien was die gone.</l>
<l>Van sinen vader doe ghesent.</l>
<l>Twiken dochtem ghelijc  couent.</l>
<l>Ende oec ten sekersten  niet.</l>
<l>Omme dere dinc  hem was ghesciet.</l>
<l>Dartevoren pensdi  teere tijt.</l>
<l>Ende bleef houdende den strijt.</l>
<l>Sodats den vianden wondren began.</l>
<l>Ende lieten tfechten vp den man.</l>
<l>Sodat hi riglanghe buten mure.</l>
<l>Selue wech vter auenture.</l>
<l>Niet eer ne toghedi den ric.</l>
<l>Eer hi buten was een stic.</l>
<l>Dar bleef een prinche van rome dod.</l>
<l>Ende menech ander in de nod.</l>
<l>Ende een hiet gallus ontsculde daer.</l>
<l>Met hem .x. weet vorwaer.</l>
<l>Jn een huvs al hemelike.</l>
<l>Sauonts waendmen sekerlike.</l>
<l>Die liede dar eten gaen.</l>
<l>Gallus heft an hem verstaen.</l>
<l>Van der stede alle die saken.</l>
<l>Dat  si saten ende spraken.</l>
<l>Hoeghedaen was binnen de raet.</l>
<l>Nachts hi ghene liede bestaet.</l>
<l>Ende sloechse alle dod.</l>
<l>Ende al behouden hi ontscod.</l>
<l>Sijn herre sach vaspasiaen.</l>
<l>Jn scamen ende in rouwen beuaen.</l>
<l>Jn scamen dat si haren here.</l>
<l>Lieten gheauenturd so sere.</l>
<l>Jn rouwen om haer verlies.</l>
<l>Want dartevoren sijt seker dies.</l>
<l>Ne ghesciedem noit  sulc mesual.</l>
<l>lees lelic</l>
<l>lees die</l>
<l>lees Dar</l>
<l>Mar hi trostedse so al.</l>
<l>Dat hem therre  wederquam.</l>
<l>Ende die van binnen als ict vernam.</l>
<l>Ghetrostem een deelkin wel.</l>
<l>Omdat hem eerst so gheuiel.</l>
<l>Mar si hadden berste grod.</l>
<l>Menech van binnen ontscod.</l>
<l>Ende ontliep met groter cracht.</l>
<l>Die romeine droeghen echt dracht.</l>
<l>Om te winne die stad hierna.</l>
<l>Doe men dus lach vor gamala.</l>
<l>Sende herre vaspasiaen.</l>
<l>Die den berch soude bestaen.</l>
<l>Te winne die heet itaberius.</l>
<l>Hoghe was hi wi lesent dus.</l>
<l>.xxx. stadien dins ghene ghile.</l>
<l>Als .viii. stadien doen die mile.</l>
<l>Ende .xxx.  stadien was hi wijt.</l>
<l>Met eenen mure ieghen den strijt.</l>
<l>Bouen began dins ghene saghe.</l>
<l>Dien iosephus binnen .xl. daghe.</l>
<l>Maken dede alommeendeomme.</l>
<l>Dar was vele volx in teere somme.</l>
<l>Placidus ward dar ghesent.</l>
<l>Die merket ende bekent.</l>
<l>Dat gheen striden es an de veste.</l>
<l>Ende hi troste tfolc om tbeste.</l>
<l>Dat si pais vp ghenaden namen.</l>
<l>Die iueden bendelike ofquamen.</l>
<l>Verradelike in der ghebare.</l>
<l>Alsoft om ghenaden ware.</l>
<l>Ende placidus sprac soete tale.</l>
<l>Als die daromme altemale.</l>
<l>Pijnde om tfolc te hebbene int slechte.</l>
<l>Dus sendise  in dien gheuechte.</l>
<l>Want die iueden strides begonden.</l>
<l>Ende placidus die weec tien stonden.</l>
<l>Totedat hise hadde neder.</l>
<l>Metdien keerdi vp hem weder.</l>
<l>Ende heft hem den berch onderreden.</l>
<l>Vele sloechire dar si streden.</l>
<l>Mar vele ontlieper hem.</l>
<l>lees therte</l>
<l>lees xxvj</l>
<l>lees scendise</l>
<l>Jn de stad te iherusalem.</l>
<l>Ende dandre die darbouen bleuen.</l>
<l>Hebben den berch vpghegheuen.</l>
<l>Tote gamala weet dat wel.</l>
<l>Was nachts ende daghes dorloghe fel.</l>
<l>Want men de stede wel uerwerd.</l>
<l>Mar die van buten ebben ondermurerd.</l>
<l>Eenen tur ende daden vallen.</l>
<l>Met dien wachters almetallen.</l>
<l>Ende dandre wachters worden in vare.</l>
<l>Die romeine liepen hareendedare.</l>
<l>Ende sloeghere meneghen te dod.</l>
<l>Aldar ghevielt dat men durscod.</l>
<l>Jose den vorbarsten van der stede.</l>
<l>Vp een stic van den mure mede.</l>
<l>Binnen ward al die stad in vare.</l>
<l>Sodat clares  horde die mare.</l>
<l>Die doe lach in euele grod.</l>
<l>Ende hi bleef van vresen dod.</l>
<l>Mar die romeine pensden om tferlies.</l>
<l>Dat hem dartevoren vpwies.</l>
<l>Ende liepen niet in al waren si gram.</l>
<l>Sodat titus ghinder quam.</l>
<l>Die sere gram was van der scaden.</l>
<l>Die hem tevoren die porters daden.</l>
<l>Die met .cc. ridders die stede.</l>
<l>Sochte ende met voetghanghers mede.</l>
<l>Sodat si met ghemake inquamen.</l>
<l>Als die wachters dat vernamen.</l>
<l>Wordsi ten wapinen anian  coere.</l>
<l>Die liede horden dese roere.</l>
<l>Dat die romeine in waren comen.</l>
<l>Haer kinder hebsi ghenomen.</l>
<l>Ende tiden den hoesttorre  ward.</l>
<l>Sulke liepen onder tsuard.</l>
<l>Die saen waren ghesleghendod.</l>
<l>Tbloet liep nederward al rod.</l>
<l>Want die mer  sloech waren onghetelt.</l>
<l>Vaspasiaen kerd al tghewelt.</l>
<l>Ten meesten turre dar tfolc in vlo.</l>
<l>lees onderminerd</l>
<l>lees cares</l>
<l>lees ende an of ende in ?</l>
<l>lees hoeft</l>
<l>Die stont vp eene rodche also.</l>
<l>Dat meer qualike toe mochte comen.</l>
<l>Bedi hebben die iueden ghenomen.</l>
<l>Bede ghescot ende stene.</l>
<l>Ende worpent vp die viande ghemene.</l>
<l>Mar een storm wies bouen so grod.</l>
<l>Die god sende te hare dod.</l>
<l>Die storm brochte gheiaghet ghedichte.</l>
<l>Vp hemlieden der romeine scichte.</l>
<l>Ende hi benam den haren tflieghen.</l>
<l>Noch hine liet hem sonder lieghen.</l>
<l>Niet ghesien dat de romeine.</l>
<l>Totem clommen ghemeine.</l>
<l>Dus quamenvp die romeine saen.</l>
<l>Ende sulke ebsi gheuaen.</l>
<l>Sulke sloeghensi tehand dod.</l>
<l>Doch ne sparden si cleen no grod.</l>
<l>Dat was om tsuaer verdriet.</l>
<l>Dat hem teersten was ghesciet.</l>
<l>Vele der iueden hebben verstaen.</l>
<l>Dat dar ne was gheen ontgaen.</l>
<l>Ende lieten hem neder met allen.</l>
<l>Met kinde ende met wiue vallen.</l>
<l>Van der rodchen in den dale.</l>
<l>Dar warre .v.dusent bi ghetale.</l>
<l>Ende vier.m. ghesleghendod.</l>
<l>Van al den lieden so ne ontscod.</l>
<l>No kint no man en lieter tlijf.</l>
<l>Sonder allene .ij. wijf.</l>
<l>Die na den wijch dar waren vonden.</l>
<l>Bedi behildsi tlijf tien stonden.</l>
<l>Dus ward ghewonnen gamala.</l>
<l>Jn october hord hierna.</l>
<l>Vp den .xxxiii.sten dach.</l>
<l>Dar tromsce herre voren lach.</l>
<l>Eene maent ende een deel mee.</l>
<l>Dus struerdemen  galilee.</l>
<l>Nv ne was niet dan giscala.</l>
<l>Jn galilee verre no na.</l>
<l>Die romeine ne haddent al.</l>
<l>Jn de pord was grod ghescal.</l>
<l>Want die liede van der stede.</l>
<l>Begherden sere die vrede.</l>
<l>Mar leuis sone de quade ian.</l>
<l>Dar ic hiervoren tellen af began.</l>
<l>Met eere scare van rouers vele.</l>
<l>Trostese alle ten nijtspele.</l>
<l>Een valsch een wandel ionghelinc.</l>
<l>Ende emmer staede  ommate dinc.</l>
<l>Ende die vele sijns willen dede.</l>
<l>Oec waest cont al den volke mede.</l>
<l>Dat hi den strijt begerde sere.</l>
<l>Om selue te sine here.</l>
<l>Vele rouers waren met hem ghemeine.</l>
<l>Dus onboden si die romeine.</l>
<l>Doe sender vaspasiaen.</l>
<l>Titus sinen sone saen.</l>
<l>Ende .ccc. ridders met hem mede.</l>
<l>Te cesarien in de stede.</l>
<l>Voer hi ende dander heren rusten.</l>
<l>Dat hem te bet soude lusten.</l>
<l>Te vechtene vp iherusalem.</l>
<l>Want dit was cont worden hem.</l>
<l>Dat die stede was wijt ende grod.</l>
<l>Ende vast van muren sonder ghenod.</l>
<l>Ende dat te coste ende te pinen.</l>
<l>Hem moeste werden ende den sinen.</l>
<l>Eer hise wonne ofte brake.</l>
<l>Dies dedi sijn volc te ghemake.</l>
<l>Ende aisiredse derieghen.</l>
<l>Titus die voer sire weghen.</l>
<l>Te giscala ende de sine.</l>
<l>Hi sach dat men met cleenre pine.</l>
<l>Winnen mochte ghene stad.</l>
<l>Mar want hi was van stride sat.</l>
<l>Ontfarmedem dat men ontliuen.</l>
<l>Die kinder soude metten wiuen.</l>
<l>Ende donnosele metten quaden.</l>
<l>Des was hi alse beraden.</l>
<l>Dat hise in paise vpnemen wilde.</l>
<l>Doe sach hi ten mure scilde.</l>
<l>Als te houdene de stad.</l>
<l>Ende hi sprac mi wondert dat.</l>
<l>Hoe wi steden ende veste.</l>
<l>Ghewonnen ebben alle die beste.</l>
<l>Dat ghi v waent allene onthouden.</l>
<l>lees staende na</l>
<l>Lust v vechtens bi uwen scouden.</l>
<l>Jc sal v dat toghen wel.</l>
<l>Dat elniet es dan spot ende spel.</l>
<l>Jeghen ons es uwe veste.</l>
<l>Dit sprac hi mar al de beste.</l>
<l>Moesten suighen die binnen waren.</l>
<l>Jan andworde sonder sparen.</l>
<l>Dat hi arde gherne dade.</l>
<l>Die vorwarde vp ghenade.</l>
<l>Mar dien dach die was gheset.</l>
<l>Te vierne der iueden wet.</l>
<l>Bat hi dat men hem gheuen soude.</l>
<l>Want de wet des niet ne woude.</l>
<l>Dat men om pais spreken mach.</l>
<l>Of om strijt vp den saterdach.</l>
<l>Met desen worden in dit lieghen.</l>
<l>Wilde ian titus bedrieghen.</l>
<l>Niet om deere van den saterdaghe.</l>
<l>Mar dat hi nachts alst niemen saghe.</l>
<l>Ontflien wilde in iherusalem.</l>
<l>Mar ic waent god wilde van hem.</l>
<l>Dat menne al dar soude vaen.</l>
<l>Ende hem grod leed soude ouergaen.</l>
<l>Titus gaf hem de vurste mede.</l>
<l>Ende logierde van der stede.</l>
<l>Mar nachts ontflo ian ende met hem.</l>
<l>Menech in iherusalem.</l>
<l>Sine rouers wijf ende kinder.</l>
<l>Doch so quam hem sulc vier  ghinder.</l>
<l>Jn de vlucht dat die caitiue.</l>
<l>Achter hem lieten kinder ende wiue.</l>
<l>Die hem volghen niet ne conden.</l>
<l>Ende sere mesbarden tien stonden.</l>
<l>Alst dach was titus quam ter stede.</l>
<l>Tfolc de porten hem ondede.</l>
<l>Ende ontfinghene ende oec sine mans.</l>
<l>Oec seidsi hem de vlucht iehans.</l>
<l>Doe sende titus volc na hem.</l>
<l>Mar hi was in iherusalem.</l>
<l>Dies ne mochte sine niet begaen.</l>
<l>Van den vluchteghen sloechire saen.</l>
<l>Welna .ij'hm. manne ghinder.</l>
<l>Wiue vinghensi ende kinder.</l>
<l>lees vaer</l>
<l>.iij.dusent ne buere war  min.</l>
<l>Titus was gram in sinen sin.</l>
<l>Dat hem ian so was ontfaren.</l>
<l>Jn de pord quam hi te waren.</l>
<l>Ende velde een deel van den mure.</l>
<l>Met  dusghedaenre auenture.</l>
<l>Ward ghewonnen al galilee.</l>
<l>Dar menech romein omme wee.</l>
<l>Hadde. ende menech omme bleef dod.</l>
<l>Oec hordi wel dat scade grod.</l>
<l>Die iueden namen int ghewecht.</l>
<l>Nv salic vord tellen echt.</l>
<l>Hoet verghinc met iherusalem.</l>
<l>Ende hoe dat onnosel bloet vp  hem.</l>
<l>Ghevroken ward van onsen here.</l>
<l>Hierna ne hordi nemmermere.</l>
<l>Jn erderike meerre plaghe.</l>
<l>Van nv toten doemesdaghe.</l>
<l>No argher volc in eene stede.</l>
<l>Dat sovele vp gode mesdede.</l>
<l>Als ian quam te iherusalem.</l>
<l>Al tfolc dat quamvd ieghen hem.</l>
<l>Ende ieghen die ghene van sire scare.</l>
<l>Om te vraghene om niemare.</l>
<l>So ademloes waer si van vliene.</l>
<l>Datter cume waren .x.</l>
<l>Die tellen mochten haer verdriet.</l>
<l>Die van der stad gheloofdens niet.</l>
<l>Der macht van der iuedscer  scaren.</l>
<l>Mar si seiden dat si waren.</l>
<l>Haersdanx ghevloen dar in de stede.</l>
<l>Om der stede sekerhede.</l>
<l>Mar ian die clene scande.</l>
<l>Hadde dat hi vor de viande.</l>
<l>So scandelike was gheweken.</l>
<l>Die ghinc sincken  ende spreken.</l>
<l>Doe liede. ende seide de romeine.</l>
<l>Waren cranc van erre ende cleine.</l>
<l>Ende de iueden sterker wesen.</l>
<l>Die ionghelinghe hout hi in desen.</l>
<l>Die gheloueden siere word.</l>
<l>lees wat</l>
<l>lees gheuecht</l>
<l>lees romscer</l>
<l>lees smeken</l>
<l>Hi seide werren wi ons wel vord.</l>
<l>Si ne moghen met ghere auenture.</l>
<l>Ofghewinnen onse mure.</l>
<l>Want de clene stedekine.</l>
<l>Daden hem so grote pine.</l>
<l>Die stonden in galilee.</l>
<l>Met desen troste ende niet mee.</l>
<l>Maecti de ionghe stout ghemoet.</l>
<l>Mar doude die waren vroet.</l>
<l>Ende die vorpensden de scade.</l>
<l>Weenden om dese ouerdade.</l>
<l>Ghelijcalst al verloren ware.</l>
<l>Dus waren al die wise in vare.</l>
<l>Uaspasiaen die wan hierna.</l>
<l>Azot ende iamnia.</l>
<l>Ende leiderin sijnselfs liede.</l>
<l>Ende soweltijtsoet also ghesciede.</l>
<l>Dat de iueden van den vianden.</l>
<l>Jet pais hadden wordsi tehanden.</l>
<l>Onderlinghe in groten twiste.</l>
<l>Want doude volc dat wiseit  wiste.</l>
<l>Begherden den pais sonderlinghe.</l>
<l>Mar die stoute ionghelinghe.</l>
<l>Darbi verloren ward al tland.</l>
<l>Ghewonnens de ouerhand.</l>
<l>Si roofden buten ende binnen.</l>
<l>Elc stont om dorperlic winnen.</l>
<l>Alsodat de rouers quamen.</l>
<l>Scarmaelde alle tesamen.</l>
<l>Te iherusalem in de stad.</l>
<l>Die onberecht ende heerloes sat.</l>
<l>Ende alle die iueden na doude sede.</l>
<l>Gherne ende ghewillike ontfinc mede.</l>
<l>Ende tien tiden alremeest.</l>
<l>Want omdat de pord was ghevreest.</l>
<l>Pensden si dat si alle tesamen.</l>
<l>Der stede te socoerse quamen.</l>
<l>Dit ontheerde sident de stad.</l>
<l>Want tonghewarachteghe  volc at.</l>
<l>De spise dar de vechters mede.</l>
<l>Mochten ebben ghehouden de stede.</l>
<l>Dus moeste de stad erwinnen.</l>
<l>Die hongher ende de twist van binnen.</l>
<l>De grote quaetheit die tfolc dede.</l>
<l>Onderlinghe dar binnen der stede.</l>
<l>Hoe men sloech de beste dod.</l>
<l>Ende ment al nam cleen ende grod.</l>
<l>Moetic cortelike ouerliden.</l>
<l>Wieso macht adde in dien tiden.</l>
<l>Of oec edel ofte rike.</l>
<l>Die moester steruen iammerlike.</l>
<l>Si teghen hem dat hi die liede.</l>
<l>Jeghen die romeine verriede.</l>
<l>Dese murdeners met haren roten.</l>
<l>Hieten hem seluen zeloten.</l>
<l>Dat meent bescermers van der wet.</l>
<l>Noch ebsi hem suarlike besmet.</l>
<l>Want si onnodele  ende doren.</l>
<l>Bisscoppe te sine coren.</l>
<l>Die van den dienste niet ne conden.</l>
<l>Ende hildent al vor spot tien stonden.</l>
<l>Dat si sulke quaetheit daden.</l>
<l>Also dats tfolc ward beraden.</l>
<l>Dat si langher niet ne wilden.</l>
<l>Dat si die ouerhand behilden.</l>
<l>Die zeloten diet al ontheren.</l>
<l>Ananus ende andre heren.</l>
<l>Die bisscoppe tevoren waren.</l>
<l>Trosten de liede sonder sparen.</l>
<l>Te vechtene vp die zeloten.</l>
<l>Die sterc waren ende van groter roten.</l>
<l>Sodat de meentucht alghemene.</l>
<l>Ghewillech ward grod ende clene.</l>
<l>Die zeloten ende de hare.</l>
<l>Worden wel dies raeds gheware.</l>
<l>Ende quamen met haren scaren.</l>
<l>Vten tempel dar si in waren.</l>
<l>Die si ieghen die porters hilden.</l>
<l>Vele sloechsire ende velden.</l>
<l>Mar die cracht van dien van binnen.</l>
<l>Moeste omlanc uerwinnen.</l>
<l>Sodat ananus ende de sine.</l>
<l>Vp hem wonnen met groter pine.</l>
<l>Van den temple duterste mure.</l>
<l>Doe sloten si dandre duere.</l>
<l>Die zeloten ende vloen binnen.</l>
<l>lees onnedele</l>
<l>Ananus diese wilde winnen.</l>
<l>Beleidse bi daghe ende bi nachte.</l>
<l>Met .vi'hm. man met crachte.</l>
<l>Mar die mordadeghe ian.</l>
<l>Dar ic tevoren of began.</l>
<l>Die ontflo vte giscala.</l>
<l>Onteeredse alle hoesoet ga.</l>
<l>Hi was altoes ten nauwen rade.</l>
<l>Met ananus waest vro waest spade.</l>
<l>Ende dan liet hi den raet verstaen.</l>
<l>Den zeloten binnen saen.</l>
<l>Sodat hem ananus ghenende.</l>
<l>Dat hi ianne binnen sende.</l>
<l>Om te makene vasten vrede.</l>
<l>Want die heren van der stede.</l>
<l>Ne wilden niet deleghe stad.</l>
<l>Ontsuueren ende omme dat.</l>
<l>Wilden si den moester van den iuedscen bloede.</l>
<l>Verwachten met groter hoede.</l>
<l>Jan ghinc ten zeloten in.</l>
<l>Ende toghede sinen valscen sin.</l>
<l>Hi dede den zeloten verstaen.</l>
<l>Dat boden an vaspasiaen.</l>
<l>Ananus wilde senden mede.</l>
<l>Om vp te gheuene de stede.</l>
<l>Ende hise emmer soude winnen.</l>
<l>Mochti ten naesten daghe derbinnen.</l>
<l>Aldus heft hijt al verraden.</l>
<l>Die zeloten die der mesdaden.</l>
<l>Ghedochten die si adden ghedaen.</l>
<l>Ne wisten wat best anevaen.</l>
<l>Mar boden sendedsi saen twee.</l>
<l>Darbuten tote dien van 's4ydumee.</l>
<l>Die seiden dat al sonder waen.</l>
<l>Dat ananus an vaspasiaen.</l>
<l>Boden sende vpdat hi quame.</l>
<l>Ende hi ghene stad vpname.</l>
<l>Ende si waren verdreuen mede.</l>
<l>Om de vrieheit van der stede.</l>
<l>Te houdene in den tempel binnen.</l>
<l>Dar mense saen in soude winnen.</l>
<l>Dat was omboden mettervard.</l>
<l>Alsmen dies gheware ward.</l>
<l>Jn 's4ydume quam dar tesamen.</l>
<l>.xx'hm. man bi namen.</l>
<l>Om te onsettene de stede.</l>
<l>Ende den zeloten te helpene mede.</l>
<l>Mar ananus heft dit vernomen.</l>
<l>Ende slod de porte vor haer comen.</l>
<l>Ende sette wachters vp den mure.</l>
<l>Vp eenen tur ghinc hi ter vre.</l>
<l>Staen ende hiet ihesus mede.</l>
<l>Doudste bisscop van der stede.</l>
<l>Die ihesus die hilt dar de tale.</l>
<l>Jeghen die van buten altemale.</l>
<l>Ende lachteret dien van 's4ydume.</l>
<l>Twi si der stad waren gheve.</l>
<l>Ende si holpen den zeloten.</l>
<l>Die om haer quaetheit waren besloten.</l>
<l>Jn den tempel ende om haer mord.</l>
<l>Die si antierden in de pord.</l>
<l>Dit ende des ghelike aldus.</l>
<l>Sprac buten turre ihesus.</l>
<l>Mar die van 's4ydumee.</l>
<l>Ne achten des min no mee.</l>
<l>Ende waren gram in haren sin.</l>
<l>Dat si niet ne mochten in.</l>
<l>Sine wilden har arnasch ofdoen.</l>
<l>Doe andworde een hiet s's4ymoen.</l>
<l>De vorbarste van dien van buten.</l>
<l>Ende seide dat si de porte sluten.</l>
<l>Jeghen tfolc van der iuedscer wet.</l>
<l>Darmede ebsi hem besmet.</l>
<l>Want de stad soude sijn ondaen.</l>
<l>Allen iueden sonder waen.</l>
<l>Te bet hilt hijt ouerwaer.</l>
<l>Dat si in den tempel daer.</l>
<l>Beleit hadden die zeloten.</l>
<l>Sonder scult met haren roten.</l>
<l>Want si ontseiden den inganc.</l>
<l>Den 's4ydumen al ghemanc.</l>
<l>Die om gode dar waren comen.</l>
<l>Mar sident seghet  dat benomen.</l>
<l>Ons es de tempel ende de stede.</l>
<l>So blijf wi hierbuten mede.</l>
<l>Die romeine te wederstane.</l>
<l>lees seghetsi</l>
<l>Of si die stad pinen te vane.</l>
<l>Ende te wrekene oec vp v.</l>
<l>Dese ondaet die ghi doet nv.</l>
<l>Of ghi vp die zeloten mesdoet.</l>
<l>Die ghevrest sijn om der stad goet.</l>
<l>Om dese tale was droeue ihesus.</l>
<l>Ende oec met hem ananus.</l>
<l>Die 's4ydumen sloeghen an tfelt.</l>
<l>Ghinder buten hare ghetelt.</l>
<l>Tornech ende vtermaten gram.</l>
<l>Mar des selfs nachts so quam.</l>
<l>Coude ende tempeest so grod.</l>
<l>Dat si waren in groter nod.</l>
<l>Alle die laghen buter stede.</l>
<l>Ende welna verdoruen mede.</l>
<l>Het donderde ende blexemde onsochte.</l>
<l>Sodat die erde luden dochte.</l>
<l>Elc man mochte merken das.</l>
<l>Dat een suaer vortekin was.</l>
<l>Ende mochte proeuen  openbare.</l>
<l>Dat al de werelt in sorghen ware.</l>
<l>Die 's4ydumen die buten sijn.</l>
<l>Crupen tegader alse suijn.</l>
<l>Ende decten hem met haren scilden.</l>
<l>Die zeloten dien tempel hilden.</l>
<l>Was leed der pinen die si dogheden.</l>
<l>Die 's4ydumen ende pogheden.</l>
<l>Dat si vten tempel quamen.</l>
<l>Ende therre van buten al tesamen.</l>
<l>Jnlieten eer sijt mochten kinnen.</l>
<l>Die ghene diere waren binnen.</l>
<l>Dar word si alle teere roten.</l>
<l>Die 's4ydumen ende die zeloten.</l>
<l>Ende sloeghent al cleen ende grod.</l>
<l>Som slapende som wakende dod.</l>
<l>Som werrende som in der werre.</l>
<l>Dar sloeghen sire met groten gherre.</l>
<l>.viii'hm. ende .v.c. dod.</l>
<l>Ende roofdent al cleen ende grod.</l>
<l>Ananus sochtsi tien stonden.</l>
<l>Ende ihesuse alsise ebben vonden.</l>
<l>Sloeghensise iammerlike dod.</l>
<l>Ende onbegrauen ende blod.</l>
<l>Lietsise vp die erde.</l>
<l>Condelike met groter onwerde.</l>
<l>Nochtan eist ieghen de iuedsce wet.</l>
<l>Die van mo's4yses es gheset.</l>
<l>Dar mochtmen sien die .ij. heren.</l>
<l>Die tevoren met groter eeren.</l>
<l>Ghedient adden vor den outaer.</l>
<l>Jammerlike ligghen daer.</l>
<l>Dus wandel es die auenture.</l>
<l>Die emmer gheft na tsoete tsure.</l>
<l>Als ananus ende ihesus mede.</l>
<l>Dus vermord waren in de stede.</l>
<l>Die idumen  ende die zeloten.</l>
<l>Sloeghen tfolc met haren coten.</l>
<l>Dedele lieden metten ionghen.</l>
<l>Hebsi ghecarkert ende gheduonghen.</l>
<l>Dat si met hem waren ghesellet.</l>
<l>Mar die ebsi om niet ghequellet.</l>
<l>Want si lieuer hadden de dod.</l>
<l>Alsi hem dusdane pine grod.</l>
<l>Hadden ghedaen ghinc si ten suerde.</l>
<l>Onbegrauen vp die erde.</l>
<l>Laghen die grote metten clenen.</l>
<l>Ende niemen durse bewenen.</l>
<l>Want diese claghede die starf mede.</l>
<l>Nachts in groter ellendechede.</l>
<l>Doe droeghen sulke alst niemen sach.</l>
<l>Vp sinen vrient dar hi dod lach.</l>
<l>Metter hand een lettel erden.</l>
<l>Met aldusdare onwerden.</l>
<l>Bleuer .xii.m. dod.</l>
<l>Edel liede dits iammer grod.</l>
<l>Soude iemen om die iueden mesbaren.</l>
<l>Doe si van slane morde  waren.</l>
<l>Ghincsi ten valscen vonnesse ward.</l>
<l>Dar was een rike man een ward.</l>
<l>Hiet zacharias dien haten si mede.</l>
<l>Om sine dueghet om sine rijchede.</l>
<l>Dartoe riepen si .lxx. liede.</l>
<l>Die beste van den ghemene diede.</l>
<l>Ende teghen hem vaste ane.</l>
<l>Dat hi tote vaspasiane.</l>
<l>lees moede</l>
<l>Bode sende dar hi mede.</l>
<l>Wilde verraden die stede.</l>
<l>Doe claerdem zacharias.</l>
<l>Ende proefde dat hi onsculdech was.</l>
<l>Datten de .lxx. darbi.</l>
<l>Quite scolden ende vri.</l>
<l>Des bolghen die zeloten sere.</l>
<l>Mar .ij. der coenster sloeghen den here.</l>
<l>Midden in den tempel dod.</l>
<l>Ende hilden spot met hem grod.</l>
<l>Si seiden nv bestu gheabsoluerd.</l>
<l>Dit heft harde sere ghederd.</l>
<l>Den 's4ydumen oec roudem somen.</l>
<l>Dat si dar waren comen.</l>
<l>Ghemerct ebsi ende verstaen.</l>
<l>Dat si sere ebben mesdaen.</l>
<l>Ende hem loghene onboden was.</l>
<l>Alsmen hiertevoren las.</l>
<l>Dar si de vard om grepenane.</l>
<l>Si ontbonden de gheuane.</l>
<l>Arde na .ij.m. man.</l>
<l>Ende keerden ten lande dan.</l>
<l>Tghemene volc was des blide.</l>
<l>Ende waenden te vrier sijn van stride.</l>
<l>Ende den zeloten waest niet leeder.</l>
<l>Si worden alle slaghe te wreeder.</l>
<l>Want si scaemden hem een deel.</l>
<l>Harre quaethet algheel.</l>
<l>Te doene vor die van 's4ydume.</l>
<l>Bedi daedsirein lancsomee.</l>
<l>Nv ghinc si murdren ende slaen.</l>
<l>Sowarsoet hem dochte best ghedaen.</l>
<l>Ende meest sloeghen si der edele dod.</l>
<l>Die stoute niger die manheit grod.</l>
<l>Dicke vp die romeine dede.</l>
<l>Dien ontlijfdensi buter stede.</l>
<l>Omdat sine een deel ontsaghen.</l>
<l>Hi bat allene in sire plaghe.</l>
<l>Dat menne dolue na sine dod.</l>
<l>Mar si ontseident hem alblod.</l>
<l>Doe vloectesi  alghemeine.</l>
<l>Ende bat te wraken die romeine.</l>
<l>Hongher orloghe ende mord.</l>
<l>lees vloectise</l>
<l>God heft sine ghebede ghehord.</l>
<l>Want hijt hem sende saen.</l>
<l>Van den volke mocht niemen ontgaen.</l>
<l>Hine was onnedel of cranc van goede.</l>
<l>Dus was de stad ontreint met bloede.</l>
<l>Allegader de romeine.</l>
<l>Hadden den moet grod ende cleine.</l>
<l>Jherusalem te bestane.</l>
<l>Ende sochtent an vaspasiane.</l>
<l>Ende seiden van dien discord.</l>
<l>Die binnen ware in de pord.</l>
<l>Dat mense lichte winnen mochte.</l>
<l>Mar vaspasiane dochte.</l>
<l>Voer si om de stede winnen.</l>
<l>Dat si versoenen souden binnen.</l>
<l>Ende seiden god ordineret bet.</l>
<l>Die de dinc al dartoe set.</l>
<l>Dat hi ons in corter tijt.</l>
<l>Die iueden sal gheuen sonder strijt.</l>
<l>Want elc slaet andren te dod.</l>
<l>Dus mindert haer meneghe grod.</l>
<l>Si ne reden harnasch no sine vesten.</l>
<l>Mar binnen vermord elc den besten.</l>
<l>Dus es de vurste onse vrome.</l>
<l>Dit loefden si alle ende niet some.</l>
<l>Saen wordmen gheware das.</l>
<l>Hoe nuttelic dat sijn raet was.</l>
<l>Want alledaghe met groten roten.</l>
<l>Quamen ontvliende den zeloten.</l>
<l>Vele iueden mar sonder miede.</l>
<l>Ne mochten ontvlien ghene liede.</l>
<l>Ende wieso niet ne mochte gheuen.</l>
<l>Wildi vlien het costem tleuen.</l>
<l>Si adden vter herten gheset.</l>
<l>Ontfarmenesse recht ende wet.</l>
<l>Mar ian van giscala.</l>
<l>Die alle weghe stont derna.</l>
<l>Om here te sine allene.</l>
<l>Gaderde gheselscap niet clene.</l>
<l>Ende heft die zeloten ghelaten.</l>
<l>Des vochten si onderlinghe vtermaten.</l>
<l>Haer roof ende haer strijt.</l>
<l>Die ghedurde langhen tijt.</l>
<l>Dus rumde menech man de stede.</l>
<l>Diet vaspasiane cont dede.</l>
<l>Ende bat hem dat hi wonne de pord.</l>
<l>Eer al dat volc worde vermord.</l>
<l>Sodat hem ontfarmen began.</l>
<l>Ende trac iherusalem bet an.</l>
<l>Of hi de stad beligghen soude.</l>
<l>Mar weet wel dat hise winnen woude.</l>
<l>Al dat scaden mochte hem.</l>
<l>Ende hi belach iherusalem.</l>
<l>Gaders ontfinghene de stede.</l>
<l>Sonder wijch in goeden vrede.</l>
<l>Jn lijctekine braken si hare mure.</l>
<l>Mar sulke waerre also sture.</l>
<l>Dat si niet ne wilden ontfaen.</l>
<l>Ende vloen uter stede saen.</l>
<l>Na die ghene sende aldus.</l>
<l>Vaspasiaen placidus.</l>
<l>Ende met hem een deel ridders goet.</l>
<l>Ende .iij'hm. man te voet.</l>
<l>Die vluchteghe sijn voren ghestreken.</l>
<l>Ende in eene veste gheweken.</l>
<l>Dar si ionghelinghe vonden.</l>
<l>Die den strijt met hem bestonden.</l>
<l>Mar placidus weet  voren een deel.</l>
<l>Als die vorriden wille tcasteel.</l>
<l>Ende tfelt  loken buten mure.</l>
<l>Ende teerstendat hi sach die vre.</l>
<l>Keerdi te haren scaden.</l>
<l>Die lettel werren vp hem daden.</l>
<l>Ende sloegher menech buten mure.</l>
<l>Oec addi bina dauenture.</l>
<l>Dat hi met hem waer inghevaren.</l>
<l>Die weken vor sine scaren.</l>
<l>Mar dat si de stad loken met pinen.</l>
<l>Dar vacht hi buten metten sinen.</l>
<l>Tote omtrent noene eer hi ghewan.</l>
<l>Ghene veste die stoute man.</l>
<l>Ende sloecht al dod dat hi beghinc.</l>
<l>Waest wijf waest man waest ionghelinc.</l>
<l>Die dapperst ende stercst waren.</l>
<l>Ontfloen danen sonder sparen.</l>
<l>Ende men roofde vp al de stede.</l>
<l>Oec verberndise mede.</l>
<l>Die dar ontfloen der romscer hand.</l>
<l>lees reet</l>
<l>lees tfolc</l>
<l>Maecten met hem vluchtech tehand.</l>
<l>Jn iericonta dar  si weken.</l>
<l>Placidus quam na ghestreken.</l>
<l>Ende iaghese toter iordane.</l>
<l>Dien hi beuinc hem ghinc de dod ane.</l>
<l>Ende dreef al tfolc vp die riuiere.</l>
<l>Die was met reine ghewassen sciere.</l>
<l>Sodatmen qualike ouer mochte.</l>
<l>Dat volc hi met stride sochte.</l>
<l>Dar moesten si vechten want dat vlien.</l>
<l>Dat ne mochtem niet ghescien.</l>
<l>.xiii.m. sloeghen sire dod.</l>
<l>Mar dat ghetal was so grod.</l>
<l>Dat in die riuiere verdranc al.</l>
<l>Dat mens ne weet gheen ghetal.</l>
<l>Ja men leest dat de iordane.</l>
<l>Cume macht adde haren ganc te gane.</l>
<l>So menech dode wasser bleuen.</l>
<l>De dode so  es so vul ghedreuen.</l>
<l>Dar soe invallet die iordane.</l>
<l>Dat meent sach te wondre ane.</l>
<l>Nochtan vincmerre teere scaren.</l>
<l>.xxii.c. te waren.</l>
<l>Ende die roof die was so grod.</l>
<l>Placidus die sine nod.</l>
<l>Aldus verwan. wan al de steden.</l>
<l>Al toter doder zee met vreden.</l>
<l>Ende hi beduanc dartoe mee.</l>
<l>Die ghene die in de dode zee.</l>
<l>Gheweken waren te sire hand.</l>
<l>Aldus suuerdi al tland.</l>
<l>Uaspasiaen die wan hierna.</l>
<l>Al tland van 's4ydumea.</l>
<l>Dar sloech hi in .x'hm. man.</l>
<l>Ende vinker .m. nochtan.</l>
<l>Dus vererdi al tland.</l>
<l>Ende waerso hi de stede vand.</l>
<l>Dar hi mochte alrebest.</l>
<l>Den iueden naren heft hi gheuest.</l>
<l>Ende gheset eenen casteel.</l>
<l>Ende leiderin sijns volx een deel.</l>
<l>Alsodat niemen vd ne mochte.</l>
<l>lees dat</l>
<l>lees se = see</l>
<l>Te iherusalem dus onsochte.</l>
<l>Was dat landscep al besloten.</l>
<l>Nochtan helt soe de zeloten.</l>
<l>So nouwe dat man noch wijf.</l>
<l>Ne mochte ontgaen behouden tlijf.</l>
<l>Als vaspasiaen darna.</l>
<l>Keerde in cesarea.</l>
<l>Ende hi vaste ghereedde hem.</l>
<l>Te vaerne vp iherusalem.</l>
<l>Quam hem bodscap ende mare alblod.</l>
<l>Dat de keiser nero was dod.</l>
<l>Die .viii. daghe ende .xiii. iaer.</l>
<l>Keiser adde ghewesen dats waer.</l>
<l>Ende de quaetste was dies  ghelouet.</l>
<l>Die oit crone droech vp thouet.</l>
<l>Sente pietre ende sente pauwelse mede.</l>
<l>Dedi ontliuen met sire quaethede.</l>
<l>Jn achterste iaer van sinen rike.</l>
<l>Hem seluen doddi iammerlike.</l>
<l>Doe ward ghemaect keiser galba.</l>
<l>Die onlanghe leuede darna.</l>
<l>Om dese dinc vurste de vard.</l>
<l>Vaspasiaen ende sende darward.</l>
<l>Te rome om des keisers word.</l>
<l>Titus sinen sone riep hi vord.</l>
<l>Ende senden ten keiser galba.</l>
<l>Dat hi screue van iudea.</l>
<l>Wat hiremede wilde ebben ghedaen.</l>
<l>Dar voer oec mede agrippa saen.</l>
<l>Mar eer si te rome quamen.</l>
<l>Horden si mare ende vernamen.</l>
<l>Dat galba ware sonder saghe.</l>
<l>Versleghen doe hi .vii. daghe.</l>
<l>Ende .vii. maende adde ghewesen.</l>
<l>Ende otte ward keiser na desen.</l>
<l>Die maer .iij. maent ne was here.</l>
<l>Titus settem ten kere.</l>
<l>Ende quam te cesarien ten vader.</l>
<l>Jn twifele waer si allegader.</l>
<l>Hoedat metten romscen rike.</l>
<l>Soude varen cortelike.</l>
<l>Hierbinnen ward ander onvrede.</l>
<l>Te iherusalem in de stede.</l>
<l>Een iuede een rouer hiet s's4ymoen.</l>
<l>Was te messade ghevloen.</l>
<l>Jn eenen casteel dar rouers laghen.</l>
<l>Ende plach met hem dies si plaghen.</l>
<l>Jonc stout lustech was die man.</l>
<l>Mar niet als lustech als ian.</l>
<l>Dar ic af sprac ende spreken sal.</l>
<l>Die s's4ymoen sette sinen sin al.</l>
<l>Om te ebbene herscappie.</l>
<l>Ende ghewan grote partie.</l>
<l>Dar hi tland berouede mede.</l>
<l>Oec ontsaghene sulke stede.</l>
<l>Also sere wies sine macht.</l>
<l>Jn 's4ydume met groter cracht.</l>
<l>Maecti eene veste goed.</l>
<l>Ende hi sette sinen moet.</l>
<l>Hole te makene ende haghedochten.</l>
<l>Dar hi ende de sine in luscen mochten.</l>
<l>Ende oec sinen roef in dede.</l>
<l>Die hi spijsde wel ter cuere mede.</l>
<l>Sodat men ward uervard van hem.</l>
<l>Jn de stad te iherusalem.</l>
<l>Doe dat die zeloten saghen.</l>
<l>Wilden si dese belaghen.</l>
<l>Ende stoocten vp hem eenen strijt.</l>
<l>Daerre s's4ymoen in corter tijt.</l>
<l>Vele sconfierde ende sloech mede.</l>
<l>Ende dreef weder in de stede.</l>
<l>Mar niet ne dursti met allen.</l>
<l>Nochtoe vor de stede vallen.</l>
<l>'s4Ydumea dat hi ghewan.</l>
<l>Onder hem met .xx'hm. man.</l>
<l>Ende wan cebron die oude pord.</l>
<l>Dar men of bescreuen hord.</l>
<l>Dat danen ouer .vi. stadies es.</l>
<l>Dies  sijt seker ende ghewes.</l>
<l>Heet terebint dier heft ghestaen.</l>
<l>Sijntdat eerst begonste angaen.</l>
<l>Dese werelt van beghinne.</l>
<l>S's4ymoen rofde met groter omminne.</l>
<l>'s4Ydumea met sire scare.</l>
<l>.xl.m. volchden hem nare.</l>
<l>hiervoor ontbreekt een boem</l>
<l>Al sonder diere ghewapent waren.</l>
<l>Jn 's4ydumea sonder sparen.</l>
<l>Maecti woeste ende slecht.</l>
<l>Dit veruarde die zeloten echt.</l>
<l>Mar niet ne dursten si strijt bestaen.</l>
<l>S's4ymoens wijf ebsi gheuaen.</l>
<l>Ende keerden blide in de stede.</l>
<l>Mar s's4ymon volchde mede.</l>
<l>Ende suoer si ne ghauen hem sijn wijf.</l>
<l>Hi soude dorbreken sonder blijf.</l>
<l>Den mur ende al tfolc verslaen.</l>
<l>Noch niet vermiden sonder waen.</l>
<l>Der onnosele ende der quade.</l>
<l>Sodat si worden ten rade.</l>
<l>Dat men hem sijn wijf wederbrochte.</l>
<l>Ende hem de moet een deel ward sochte.</l>
<l>Dus was al tiuedsce volc uerwoet.</l>
<l>Nv hord hoet te rome stoet.</l>
<l>Galba ward met groter onwarde.</l>
<l>Jn de maerct te middewarde.</l>
<l>Versleghen als ic sprac tevoren.</l>
<l>Otto ward keiser ghecoren.</l>
<l>Ende videllius  dien dullen manne.</l>
<l>Te eenen keiser danne.</l>
<l>Dese streden om trike alst recht was.</l>
<l>Jn grieken tote galatas.</l>
<l>Otto want ten eersten daghe.</l>
<l>Ten andren quam hem vp die plaghe.</l>
<l>Want de sine ebben tfolc begheuen.</l>
<l>Doe nam otto hem seluen tleuen.</l>
<l>Doe hi .iij. maende ende .ij. daghe.</l>
<l>Here adde ghesijn sonder saghe.</l>
<l>Otten ridders ghinghen tehand.</l>
<l>Vitelius voer te rome int land.</l>
<l>Binnen desen was met sire partien.</l>
<l>Vaspasiaen selue in surien.</l>
<l>Ende wan tupperste 's4ydumea.</l>
<l>Sodat niewer verre no na.</l>
<l>Die iueden adden port no veste.</l>
<l>Sonder iherusalem dat beste.</l>
<l>Herodium ende mesada.</l>
<l>Ende eene hiet macheronta.</l>
<l>Dar die dieue binnen laghen.</l>
<l>lees vitellius</l>
<l>Die rouens ende murdens plaghen.</l>
<l>Als s's4ymoen sijn wijf adde ontfaen.</l>
<l>Besat hi de stad darna saen.</l>
<l>Ende sloech dod de machenaren.</l>
<l>Warso hire eneghe mochte beuaren.</l>
<l>Buten was wreeder s's4ymoen.</l>
<l>Dan de romeine ende al haer doen.</l>
<l>Binnen argher de zeloten.</l>
<l>Dan s's4ymoen ende de romsce roten.</l>
<l>Mord van manne ende van wiuen.</l>
<l>Van kindren ende van kaitiuen.</l>
<l>Diefte dronkescap roef.</l>
<l>Dies ne adde niemen gheloef.</l>
<l>Dat iet anders ware dan spel.</l>
<l>Onsuuerhede als wel.</l>
<l>Hilt vor spot menech man.</l>
<l>Hierof was binnen hoeft ihan.</l>
<l>Alsodat ians partie.</l>
<l>Dar hi of adde deerscappie.</l>
<l>Hem verscieden ende teen deel.</l>
<l>Ward ieghen ianne gheel.</l>
<l>Ende sloeghen der zeloten vele.</l>
<l>Oec wonnen si of in den nijtspele.</l>
<l>Die sale dar ian in lach.</l>
<l>Ende dreuene vp dien dach.</l>
<l>Hem ende de sine ten temple binnen.</l>
<l>Al sine rijcheit si ofwinnen.</l>
<l>Ende ebben den tempel beleghen.</l>
<l>Raet sochtensi onderlinghe derieghen.</l>
<l>Hoe ian best ware ontheert.</l>
<l>Mar god heft int hargste ghekeert.</l>
<l>Want si wilden ontfaen s's4ymoene.</l>
<l>Om ianne mede tondoene.</l>
<l>Ende ebben met beden ontfaen.</l>
<l>Doe hi inquam also saen.</l>
<l>Metten sinen setti die stede.</l>
<l>Al onder sine moghentede.</l>
<l>No hine ghetroude bet no clene no grod.</l>
<l>Der partien diene ombod.</l>
<l>Dan hi den zeloten dede.</l>
<l>Jan ende sine partie mede.</l>
<l>Lach in den tempel met vare.</l>
<l>Ende s's4ymoen trac vor hem dare.</l>
<l>Mar ian ende oec sijn herre.</l>
<l>Waren goet ende stout ter werre.</l>
<l>Ende adden vesten ende mure.</l>
<l>Nochtan mesdaetsi ter vre.</l>
<l>Si maecten .iiii. turre dicke ende grod.</l>
<l>Hem te uerwerne alst quame ter nod.</l>
<l>Dus stoet in die heleghe stede.</l>
<l>Hord van den romeinen mede.</l>
<l>Uitellius ende die dudsce mede.</l>
<l>Quamen te rome in de stede.</l>
<l>Ende lach met crachte in de pord.</l>
<l>Si roefdent al weder ende vord.</l>
<l>Ende alst vaspasiaen vernam.</l>
<l>Was hi tornech ende gram.</l>
<l>Dat hi met crachte wilde sijn here.</l>
<l>Ende om sijn ouerdaet noch mere.</l>
<l>Hi adt ghewroken so was hi herre.</l>
<l>Haddire niet of ghesijn so verre.</l>
<l>Sijn princhen diet oec vernamen.</l>
<l>Quamen in eenen raet tesamen.</l>
<l>Sidentdat dus stont int land.</l>
<l>Dat si wilden altehand.</l>
<l>Keiser maken vaspasiane.</l>
<l>Ende hilden hem alle wel derane.</l>
<l>Dat hi es ende sijn sone titus.</l>
<l>Bet werd waren dan vitellius.</l>
<l>Oec gheloefden si ter cuere.</l>
<l>Dat alle die cenature.</l>
<l>Met hem consenteren souden.</l>
<l>Doe lietsi hem so verbouden.</l>
<l>Dat sine hieten al tesamen.</l>
<l>Keiser ende here bi namen.</l>
<l>Ende baden hem dat hi holpe ter nod.</l>
<l>Den rike dat stont in vresen grod.</l>
<l>Oec duoencsine met haren suerden.</l>
<l>Eer hijt tonfane wilde ghewerden.</l>
<l>Eerst besetti an sine partie.</l>
<l>Eg's4ypten ende alexandrie.</l>
<l>Dat t's4yberius alexander.</l>
<l>Hilt ende met hem menech ander.</l>
<l>Dar heft hi lettren toe ghesent.</l>
<l>Ende teerstdat hi de mare bekent.</l>
<l>Tiberius doe was hi blide.</l>
<l>Ende suoer hem hulde in allen stride.</l>
<l>Met altemale sinen couente.</l>
<l>Dus ward ghecoren in oriente.</l>
<l>Teenen keiser vaspasiaen.</l>
<l>Al surien ontfinckene saen.</l>
<l>Sodat de mare haerouer quam.</l>
<l>Ende ment in panonie vernam.</l>
<l>Ende tote messin in de stede.</l>
<l>Al tfolc suoer hem hulde mede.</l>
<l>DOe dochte vaspasiaen.</l>
<l>Om iosephus saen.</l>
<l>Hoedat hi vorsprac van desen.</l>
<l>Dat hi here ende keiser soude wesen.</l>
<l>Ende deden ontslaen altehanden.</l>
<l>Vte den boihen ende den banden.</l>
<l>Vordmeer so dedi hem eere.</l>
<l>Ende ghelofden inlancsomere.</l>
<l>Doe sende vaspasiaen.</l>
<l>Vte surien musiaen.</l>
<l>Met herre ieghen vitellius.</l>
<l>Mar eer hi dar quam adde antonius.</l>
<l>Een prinche van vaspasiaens side.</l>
<l>Vp vitellius in stride.</l>
<l>Ghesleghen .xxx'hm. man.</l>
<l>Ende .cc. meer nochtan.</l>
<l>Selue antonius adde verloren.</l>
<l>.iiij.dusentende.d. als wijt horen.</l>
<l>Ende tide te rome ward.</l>
<l>Dar ontfinghene mettervard.</l>
<l>Vitellius met groten stride.</l>
<l>Binnen in de stede wide.</l>
<l>Dar si alle bleuen dod.</l>
<l>Vor antonius cleen ende grod.</l>
<l>Vitellius ward vordghetrecht.</l>
<l>Men dedem lachter onghemecht.</l>
<l>Met slepene ende met slane mede.</l>
<l>Te middeward in de stede.</l>
<l>Ward hi vermord onsachte.</l>
<l>Doe hi .v. daghe ende maende .viii.</l>
<l>Adde ghewesen here grod.</l>
<l>Anderliede bleuer dod.</l>
<l>Meer dan .l.m. in de stad.</l>
<l>Dit ghesciede nv merct dat.</l>
<l>Jn october ten derden daghe.</l>
<l>Sonder twiuel ende saghe.</l>
<l>Jn desen stride bleef dod sabin.</l>
<l>Vaspasiaen was de broeder sijn.</l>
<l>Ten naesten daghe quam dar muciaen.</l>
<l>Ende maecte rechtre traiaen.</l>
<l>Jn rome vaspasiaens sone.</l>
<l>Tote dat selue quam die gone.</l>
<l>Ende hijt besette na sijn ghebot.</l>
<l>Aldus so ordineret god.</l>
<l>Dat vaspasiaen curtelike.</l>
<l>Keiser ward van al erderike.</l>
<l>Na dien winter ghereedde die vader.</l>
<l>Vaspasiaen te rome ward algader.</l>
<l>Titus ende vele ers met hem.</l>
<l>Sendi ieghen iherusalem.</l>
<l>Meer tonsettene die stede.</l>
<l>Van den iammerliken onvrede.</l>
<l>Die si adden die van binnen.</l>
<l>Dane omdat hise soude winnen.</l>
<l>Dus laetwi die redene staen.</l>
<l>Van den keiser vaspasiaen.</l>
<l>Ende segghen van titus sinen sone.</l>
<l>Van alexandrie sciet die gone.</l>
<l>Vd eg's4ypten mettervard.</l>
<l>Ende voer te iherusalem ward.</l>
<l>Dor wostinen dor surien.</l>
<l>Ende quam met sire partien.</l>
<l>Te cesarien dar hi grod herre.</l>
<l>Vergaderde te siere werre.</l>
<l>Titus dede dus als ict vernam.</l>
<l>Mar eer hi vd eg's4ypten quam.</l>
<l>Jn dat landscep van surien.</l>
<l>Jherusalem dat in tveen partien.</l>
<l>Ghedeelt was. want dat de zeloten.</l>
<l>Jn den tempel waren besloten.</l>
<l>Dar here of was de valsce ian.</l>
<l>Ende buten lach die quade man.</l>
<l>S's4ymoen die in was ghelaten.</l>
<l>Ende vacht an den tempel vtermaten.</l>
<l>Deene partie sciet in tween.</l>
<l>Diet spel verloren ebben sceen.</l>
<l>Ende dat waren die zeloten.</l>
<l>Want eleazarus met sire roten.</l>
<l>Bi wies scouden dats vele was.</l>
<l>Alsmen hiertevoren las.</l>
<l>Dat men vacht vp die romeine.</l>
<l>Hadde onwerd dat ian alleine.</l>
<l>Ouer hem allen hadde ghewout.</l>
<l>Ende nam dies  hem waren oud.</l>
<l>Ende onderghinc ter seluer vre.</l>
<l>Van den temple dinreste mure.</l>
<l>Want daromme ghinghen .iij. paer.</l>
<l>Als ghi moghet lesen ouerwaer.</l>
<l>Jn der coninghe boec dart staet.</l>
<l>Dus heft eleazarus begaet.</l>
<l>Jan was binnen den utersten mure.</l>
<l>Nv haddijt buten ende binnen sture.</l>
<l>Want buten vacht s's4ymoen ende de sine.</l>
<l>Binnen dedem grote pine.</l>
<l>Eleazarus nacht ende dach.</l>
<l>Die hoghe bouen hem lach.</l>
<l>Dus stont die strijt binnen in drien.</l>
<l>Nv heft hem ian also versien.</l>
<l>Van groten hoghen cederbomen.</l>
<l>Die agrippa dede begomen.</l>
<l>Te vercierne den tempel mede.</l>
<l>Dat hire turre of maken dede.</l>
<l>Eleazaruse tonvromen.</l>
<l>Mar eer hiretoe mochte comen.</l>
<l>Quam titus ende sijn herre mede.</l>
<l>Diet hem benamen vor de stede.</l>
<l>.xxx. stadien van der pord.</l>
<l>Logierdi ende oec bet vord.</l>
<l>Met vduercornen .vi'hm. man.</l>
<l>Die stout ende coene waren dan.</l>
<l>Te siene of si doch van vare.</l>
<l>Alsine saghen openbare.</l>
<l>Jet souden den moet laten vallen.</l>
<l>Want hi horde dat met allen.</l>
<l>De porters den pais begaren.</l>
<l>Mar datse die mordenaren.</l>
<l>Also adden in beduanc.</l>
<l>Si moesten vechten sonder danc.</l>
<l>Negheen volc buten  ne sach hi.</l>
<l>Mar doe hi was der steden bi.</l>
<l>Quam tfolc vdghelopen saen.</l>
<l>Ende ebben sine scare ondaen.</l>
<l>Ende also ghesceden an tween.</l>
<l>Dat titus wel verloren sceen.</l>
<l>Want hi also van den sinen.</l>
<l>Met cleenre meneghe te sire pinen.</l>
<l>Also versceden was onsochte.</l>
<l>Dat dat keren verloren dochte.</l>
<l>Want tusscen hem ende sine scare.</l>
<l>Was menech viant openbare.</l>
<l>Nv heft titus wel versien.</l>
<l>Dat dar nes wiken no vlien.</l>
<l>Ende negheen trost te waren.</l>
<l>Dan te dorbrekene de scaren.</l>
<l>Ten vianden hi sijn vrs keerd.</l>
<l>Sine ghesellen bit hi ende leerd.</l>
<l>Dat si hem stoutelike volghen.</l>
<l>Jn de viande rijt hi verbolghen.</l>
<l>Om te dorbrekene met crachte.</l>
<l>Dar mochti merken wieso achte.</l>
<l>Dat god den keiser ende den strijt.</l>
<l>Na sinen wille sette terre tijt.</l>
<l>Want hi  sine clene ghegare.</l>
<l>Ende sonder helm dorbrac de scare.</l>
<l>Dar ghauelotten ende quareele.</l>
<l>Na hem vloghen in meneghen deele.</l>
<l>Die allegader sijns misten.</l>
<l>Ghelijcals die iueden wisten.</l>
<l>Dat die keiser titus ware.</l>
<l>Ende sine sparden openbare.</l>
<l>Nochtan sloechsire in den stride.</l>
<l>Vele liede an elke side.</l>
<l>Sine ghesellen quamennaer.</l>
<l>Mar .ij. bleuer versleghen daer.</l>
<l>Jn de perse van ghere pinen.</l>
<l>Dus quam titus toten sinen.</l>
<l>Om dit vordeel van desen stride.</l>
<l>Worden de iueden stout ende blide.</l>
<l>Mar tituse dien quam hulpe bi nachte.</l>
<l>Vd emaus met groter crachte.</l>
<l>Doet dach was logierdi bet naer.</l>
<l>Vp eenen berch hiet scofos daer.</l>
<l>Dar men den tempel ende de stad.</l>
<l>Of mochte sien nv uerstaet dat.</l>
<l>.vii. stadien van der stad nv hord.</l>
<l>Dedi den berch weder ende vord.</l>
<l>Met eenen mure vesten wel.</l>
<l>hier ontbreekt in</l>
<l>Dat herre darin sonder fel.</l>
<l>Logieren mochte te sinen doene.</l>
<l>Hier leidi .ij. legioene.</l>
<l>Legioen heet eene scare bi namen.</l>
<l>Dar .vi.m. liede in quamen.</l>
<l>Ende .vi'hc.ende.lx.ende.vi.</l>
<l>Dese .ij. maecten vaste warnesse.</l>
<l>Bet achter hiet hi eenen legioen.</l>
<l>Ende andre logieringhe doen.</l>
<l>Drie stadien bet of van der stede.</l>
<l>Die bemurden hem wel oec mede.</l>
<l>Ende terde legioen dat quam.</l>
<l>Van iericonta als ict vernam.</l>
<l>Dien dedi veste maken doen.</l>
<l>Vp eenen berch hiet elatoen.</l>
<l>Recht oest es hi van der stede.</l>
<l>Tusscen hem ende de pord mede.</l>
<l>Legt een dal dat cedron heet.</l>
<l>Dese beuesten hem ghereet.</l>
<l>Binnen der stede dar men vacht.</l>
<l>Sonder ruste dach ende nacht.</l>
<l>Alsi buten worden gheware.</l>
<l>Dat hem grod wijch nakede dare.</l>
<l>Ende die romeinsce scaren saghen.</l>
<l>Drie vesten maken in dien daghen.</l>
<l>Ent hem allen ghinc ant leuen.</l>
<l>Hem wonderets ende ebbent begheuen.</l>
<l>Dat vechten binnen in die stede.</l>
<l>Ende maecten eenen valscen vrede.</l>
<l>Onder hem die drie partien.</l>
<l>Die dar laghen in hatien.</l>
<l>Sulc iuede seide wi sijn coene.</l>
<l>Elc vp andren mord te doene.</l>
<l>Dies sullen die romsce scaren.</l>
<l>Sonder haer verlies te waren.</l>
<l>Ons ofwinnen die goede stad.</l>
<l>Dus ebsi hem ghetroost dor dat.</l>
<l>Ende ebben wapinen anghedaen.</l>
<l>Dor tal van cedron liep si saen.</l>
<l>Ende ebben bestaen dat legioen.</l>
<l>Dat hem beuest vp elachioen.</l>
<l>Dar men makede mure.</l>
<l>Si ne wisten niet der auenture.</l>
<l>lees elaioen</l>
<l>lees elaioen</l>
<l>Van dien volke dat hem naect.</l>
<l>Dies warsi sonder wapine naect.</l>
<l>Die iueden adden teerste gheual.</l>
<l>Si adden dat legioen welnaer al.</l>
<l>Ghesconfiert mar dat vernam.</l>
<l>Titus die keiser ende dar quam.</l>
<l>Diese om haer blootheit scalt.</l>
<l>Ende den iueden suare galt.</l>
<l>Haer ouerdaet ende haer ghescal.</l>
<l>Hi dreefse neder in dat dal.</l>
<l>Ende als die iueden quamen int slechte.</l>
<l>Setten si hem ten gheuechte.</l>
<l>Aldar vochten si sonder saghe.</l>
<l>Totedat quam ten middaghe.</l>
<l>Een deel na den middaghe titus.</l>
<l>Die gheuochten hadde aldus.</l>
<l>Sende weder sine liede een deel.</l>
<l>De veste te makene algheel.</l>
<l>Mar een spiere stont van hem.</l>
<l>Vp den mur te iherusalem.</l>
<l>Die teken met eenen cleede dede.</l>
<l>Doe quam ghelopen vter stede.</l>
<l>Menech iuede in derre maniere.</l>
<l>Ast waren uerwoede diere.</l>
<l>Ende braken al de romsce scaren.</l>
<l>Some weken si hareendedaren.</l>
<l>Ende worden ghedreuen vp elacheon.</l>
<l>Titus ende somech baroen.</l>
<l>Bleuen int hofhanghende  staende.</l>
<l>Met sulken die wel steruen waende.</l>
<l>Si baden hem te wikene ghemene.</l>
<l>Ende hi niet ne pensde allene.</l>
<l>Dat hi ridder ware van liue.</l>
<l>Mar dat hi pensde hoesoet bliue.</l>
<l>Dat hi here ghemeenlike.</l>
<l>Ware van al den rike.</l>
<l>Mar titus voer of hi die worde.</l>
<l>No ne verstont no ne horde.</l>
<l>Ende wederstont die iueden so.</l>
<l>Dat hine weec no ne vlo.</l>
<l>Ende si alle  dor sine stouthede.</l>
<l>Alle begauen dar ter stede.</l>
<l>lees elaioen</l>
<l>lees sine</l>
<l>Ende volchden den andren daer.</l>
<l>Die dar weken dor den vaer.</l>
<l>Aldar titus stont also.</l>
<l>Ende menech romein vlo.</l>
<l>Wordsi hem scamende so sere.</l>
<l>Dat si lieten haren here.</l>
<l>Jn alsulker vresen staen.</l>
<l>Ende keerden vp die iueden saen.</l>
<l>Sodat sise nederdreuen.</l>
<l>Van den berghe ende si bleuen.</l>
<l>Staende vechtende int dal.</l>
<l>Dus wan titus den prijs al.</l>
<l>Een deel hilt hi met hem der lieden.</l>
<l>Dar hiet den iueden mede  verbieden.</l>
<l>Dat si den berch nemmee ne winnen.</l>
<l>Den andren volke hiet hi met minnen.</l>
<l>Maken veste ende mure.</l>
<l>Dar si ieghen dorloghe sture.</l>
<l>Jn ligghen mochten word  tgheuecht.</l>
<l>Ofse de iueden sochten echt.</l>
<l>Dus belachmen iherusalem.</l>
<l>Die iueden ende die waren met hem.</l>
<l>Traken weder in de stede.</l>
<l>Ende oec die romeine mede.</l>
<l>Vesten haer herre binnen dien.</l>
<l>Met sterken muren in steden drien.</l>
<l>Ende ne vochten  niet vp de stede.</l>
<l>Mar  binnen waer si niet so mat.</l>
<l>Weltijtso si buten waren.</l>
<l>Sonder strijt dat si iet sparen.</l>
<l>Si ne vochten onderlinghe.</l>
<l>Hord hier wonderlike dinghe.</l>
<l>Het quam vp eenen pascedach.</l>
<l>Dar dat iuedsce volc up plach.</l>
<l>Van ouder tijt te houdene feeste.</l>
<l>Want haer vorste ende haer meeste.</l>
<l>Alsmen hiervoren lesen mach.</l>
<l>Waren vp dien seluen dach.</l>
<l>Verloost vte eg's4yptenland.</l>
<l>Ende pharao haer viand.</l>
<l>Die verdranc met sire scaren.</l>
<l>hier ontbreekt wilde</l>
<l>lees vord</l>
<l>Jn die rode zee te waren.</l>
<l>Hierof so es pascen comen.</l>
<l>Om dese dinc ebbic vernomen.</l>
<l>So vierden dien dach de iueden.</l>
<l>Nv hord van den quaden rueden.</l>
<l>Die tien tiden iueden hieten.</l>
<l>Hoe si alle doghet lieten.</l>
<l>Eleazarus met sinen ghesellen.</l>
<l>Dar ghi mi teerst of horet tellen.</l>
<l>Die den indersten mur helt.</l>
<l>Jeghen ianne met ghewelt.</l>
<l>Van den temple heft ondaen.</l>
<l>Met sinen ghesellen eene porte saen.</l>
<l>Vpdat een pascen was.</l>
<l>Ende of tfolc hadde wille das.</l>
<l>Dat gode anebeden woude.</l>
<l>Dat darin comen soude.</l>
<l>Jn den hoghedaghe ian.</l>
<l>Die mordadeghe valsce man.</l>
<l>Visierde eene valsce laghe.</l>
<l>Hi dede in den oghen daghe.</l>
<l>Donbekenneste van hare scare.</l>
<l>Hemelike niet openbare.</l>
<l>Onder haer cleder ghewapent  ingaen.</l>
<l>Dat si den tempel souden vaen.</l>
<l>Talreest dat sirein quamen.</l>
<l>Worpen si die cleeder of tesamen.</l>
<l>Ende ghinghen slaen vp die zeloten.</l>
<l>Tghemene volc bleef van den roten.</l>
<l>Dar vele ghesleghen dod.</l>
<l>Dat niet mesdaen adde cleen no grod.</l>
<l>Mar die ondadeghe mordenaren.</l>
<l>Versoenden ieghen ianne te waren.</l>
<l>Dus ward die twist die stont in drien.</l>
<l>Jn tween weder ghedeelt in dien.</l>
<l>Ende die zeloten ende ian.</l>
<l>Vochten vp s's4ymoene vordan.</l>
<l>Titus die wilde met ghewelt.</l>
<l>Bet naer der stad slaen sijn ghetelt.</l>
<l>Ende maket toten mure slecht.</l>
<l>Menech tven diere was gherecht.</l>
<l>Menech boem menech boemgard.</l>
<l>Ward dar gheuelt mettervard.</l>
<l>Haghen vlle ende steene.</l>
<l>Al waest gheslicht grod ende clene.</l>
<l>Ende als dit die iueden saghen.</l>
<l>Visierden si die romeine laghen.</l>
<l>De stoute ghinghen ter porten vd.</l>
<l>Ende toechden ghelaet ende ghelud.</l>
<l>Alsof si den pais begaren.</l>
<l>Ende sireom vdghestreken waren.</l>
<l>Van derre stonter vp den mure.</l>
<l>Ende toechden na haer fel nature.</l>
<l>Dat mente  waren van der stede.</l>
<l>Ende si baden om dien vrede.</l>
<l>Oec riepsi die romeine naer.</l>
<l>Ende seiden si wilden daer.</l>
<l>De porte ondoen van der stad.</l>
<l>Met ghelate toochden si dat.</l>
<l>Die ridders hildent ouer waer.</l>
<l>Ende waenden die pord ebben daer.</l>
<l>Mar titus hilt al ouer valscede.</l>
<l>Want hise voren om den vrede.</l>
<l>Met iosephuse adse  besocht.</l>
<l>Ende niet sekers heft hi wederbrocht.</l>
<l>Dies hiet hise sijn in der hoede.</l>
<l>Mar sulke van stouten moede.</l>
<l>Sijn ter porten saen ghelopen.</l>
<l>Diet suaerlike moesten becopen.</l>
<l>Want doe si den turre naken begonden.</l>
<l>Si die buten mure stonden.</l>
<l>Ende hem teersten vensden gheuaen.</l>
<l>Bestondense van bachten saen.</l>
<l>Ende die van den mure ghemene.</l>
<l>Scoten vp hem ende worpen stene.</l>
<l>Sodat sire in corten stonden.</l>
<l>Vele dodden ende wonden.</l>
<l>Want dat wiken wasser quaet.</l>
<l>Dar mense van bachten bestaet.</l>
<l>[Si] [scaemden] [hem] [van] [der] [mesdaet.]</l>
<l>Omdat si sonder raet.</l>
<l>Ghene dinc adden bestaen.</l>
<l>Doe ghincsi vaste weder slaen.</l>
<l>Vp die ghene die bachten hem waren.</l>
<l>Ende dorbraken hare scaren.</l>
<l>lees adde</l>
<l>Ende quamenweder met verliese.</l>
<l>Doe scolden de iueden riese.</l>
<l>De romeine ende al dat herre.</l>
<l>Sulc hiewer oghe scilt ende sperre.</l>
<l>Ende hucten vp de romsce scaren.</l>
<l>Alsof si alle uerwonnen waren.</l>
<l>Titus balch met suaren moede.</l>
<l>Vp die heren die soude  hoede.</l>
<l>Ghene dompleit  adden ghedaen.</l>
<l>Ende sprac aldus an hem saen.</l>
<l>Die iueden die altoes belopen.</l>
<l>Sijn altoes in haer wanhopen.</l>
<l>Doen vroedelike hare saken.</l>
<l>Si cunnen wel haer laghen maken.</l>
<l>Ende dauenture es hem mede.</l>
<l>Want ouereendraegt haer zede.</l>
<l>Ende elc es andren out ende ghetrouwe.</l>
<l>Mar die romeine nadat ict scouwe.</l>
<l>Die gheleerd ebben onderhoechede.</l>
<l>Dar ons omme dauenture es mede.</l>
<l>Wi doen al ieghen onse seden.</l>
<l>Dat wi sullen tericher steden.</l>
<l>Sonder ghelod  onghescard.</l>
<l>Tiden ten vianden ward.</l>
<l>Ende dar de keiser ieghenworden es.</l>
<l>Dus grote mesdaet dies sijt ghewes.</l>
<l>De wet maechs haer terechte beclaghen.</l>
<l>Wat sal doen doude van daghen.</l>
<l>Mijn vader als hijt verhord.</l>
<l>Die so verre es comen vord.</l>
<l>Al orloghende dat hi es verhout.</l>
<l>Ende noit noch in deser scout.</l>
<l>Ne mesdede no cleen no grod.</l>
<l>Die romsce wet wijsdem de dod.</l>
<l>Die wijch onghescard bestaen.</l>
<l>Nv heft hierin al therre mesdaen.</l>
<l>Oec merct wel ende verstaet.</l>
<l>Ghi die daet dese ouerdaet.</l>
<l>Verwinnen met ons dats onnere.</l>
<l>Hi ne hiete selue vechten die here.</l>
<l>Dus sprac titus toten heren.</l>
<l>lees sonder</l>
<l>lees dompheit</l>
<l>lees onderhorechede</l>
<l>lees ghebod</l>
<l>Ende wilt algader ter wet keren.</l>
<l>Ende tlijf nemen metter wet.</l>
<l>Sowiesoremede ware besmet.</l>
<l>Die heren sijn van hem ghegaen.</l>
<l>Als die tlijf waenden laten saen.</l>
<l>Mar datse dander ridders uerbaden.</l>
<l>Sodatse titus van den mesdaden.</l>
<l>Quite scalt ende bat hem dies.</l>
<l>Dat si nemmee ne waren so ries.</l>
<l>Ende si hem vordwardmee vorsaghen.</l>
<l>Jeghen der felre iueden laghen.</l>
<l>Selue pensdi hoe hi vrake.</l>
<l>Vp de iueden dese sake.</l>
<l>Binnen .iiij. daghen waest ghelicht  al.</l>
<l>Om de stad berch ende dal.</l>
<l>Tune bome ende haghen.</l>
<l>Titus dede in ghenen daghen.</l>
<l>Al therre trecken bet naer der stad.</l>
<l>Ende dede wel bewaren dat.</l>
<l>Met scutters ieghen der iueden vploep.</l>
<l>Menech quareel vlooch in den hop.</l>
<l>Niemen quamvd blod no coene.</l>
<l>Sodatter drie legioene.</l>
<l>Sonder nod logierden ende leden.</l>
<l>Twee stadien laghen si van der steden.</l>
<l>Nochtan bleef een legioen.</l>
<l>Ligghende vp den berch elatoen.</l>
<l>Titus die sloech sijn ghetelt.</l>
<l>Jeghen eenen hoec met ghewelt.</l>
<l>Van den mure dar een tur stoet.</l>
<l>Hiet sephinos vaste ende goet.</l>
<l>Tander herre hi ligghen hiet.</l>
<l>Jeghen eenen tur die ipicor  hiet.</l>
<l>Euen na met goeder vrede.</l>
<l>Logierredsi der goeder stede.</l>
<l>Nv ne laet v niet vernoien das.</l>
<l>Dat ic v segghe hoedat was.</l>
<l>Jherusalem ghemaect tien tiden.</l>
<l>Alser titus vp quam striden.</l>
<l>Iherusalem adde teerre vre.</l>
<l>Omgaende drie paer mure.</l>
<l>Sonder an eene side datse wale.</l>
<l>lees gheslicht</l>
<l>lees elaioen</l>
<l>lees ipicos</l>
<l>Gheuest adde de diepe dale.</l>
<l>Dar mochtmen haer ghescaden clene.</l>
<l>Dies ne wasser maer .i. mur allene.</l>
<l>Vp twee berghe stont die stede.</l>
<l>Elc ieghen andren verheuen mede.</l>
<l>Dartusscen was een diepe dal.</l>
<l>Met husen uervult al.</l>
<l>Die hochste berch dar soe vp stoet.</l>
<l>Die was so vast ende so goet.</l>
<l>Datter coninc dauid die here.</l>
<l>hadde  ghemaect of wileneere.</l>
<l>Eenen casteel vast ende starc.</l>
<l>Mar doch  hiet dupperste marc.</l>
<l>Buter stede waren berghe twee.</l>
<l>So diep van dalen dat nemmermee.</l>
<l>Die stad ne mochte in ghenen tiden.</l>
<l>Dar ghewonnen sijn met striden.</l>
<l>Die mure waren van sterken doene.</l>
<l>Van dauite ende van salomoene.</l>
<l>Ghesticht wilen mildelike.</l>
<l>Ende van meneghen coninc rike.</l>
<l>Dinreste mur ghinc ommeendeomme.</l>
<l>Die vterste  stede teere somme.</l>
<l>Dander mur begonde wale.</l>
<l>An de zudside in den dale.</l>
<l>Ende ghincomme oest ende nord.</l>
<l>Ende west toter zudside vord.</l>
<l>De derde mur ghinc verre mede.</l>
<l>Oest ende nord ende west om de stede.</l>
<l>Ende dat hiet die niewe stad.</l>
<l>Ende de mur was ghemaect om dat.</l>
<l>Dat alse de stad voer wel.</l>
<l>Datter sovele volcs ane viel.</l>
<l>Dat si niet ne conden gheduren.</l>
<l>Noch ghehusen binnen den muren.</l>
<l>Doe maect agrippa herodes.</l>
<l>Die hiervoren ghenoemt es.</l>
<l>Den derden mur dicke ende grod.</l>
<l>Noit man ne sach dies ghenod.</l>
<l>Sulken  mur no bet gheraket.</l>
<l>Vpdat hi adde ghesijn vulmaket.</l>
<l>Mar dat hem die milde here.</l>
<l>lees doe</l>
<l>lees outste</l>
<l>lees Starker</l>
<l>Den keiser clausius  ontsach sere.</l>
<l>Haddi dat grote werc vernomen.</l>
<l>Dat hem mochte ebbe mescomen.</l>
<l>Ende ebben ghewaent dat haer de stede.</l>
<l>Van iherusalem wilde mede.</l>
<l>Verheffen ieghen die romeine.</l>
<l>Hieromme maecti alleine.</l>
<l>Van den mure dat fundament.</l>
<l>Ende liet slict ligghen omtrent.</l>
<l>Men hadde die stad niet  moghen winnen.</l>
<l>Addi den mur na dat beghinnen.</l>
<l>Vulmaect om die stad alrene.</l>
<l>Want also grod waren die stene.</l>
<l>Dat mense met ghenen engiene ne conde.</l>
<l>Niet lichte ghebreken te ghere stonde.</l>
<l>.xx. cubitus lanc ende .x. breet.</l>
<l>Waren die stene nadat ment weet.</l>
<l>Mar die iueden na sine dod.</l>
<l>Maectervp eenen mur grod.</l>
<l>Hoghe .xxv. cubitus.</l>
<l>Ende turre darvp wi lesen dus.</l>
<l>.xx. cubitus hogher mede.</l>
<l>Dan de mur was van der stede.</l>
<l>Vierhoecte an elke side.</l>
<l>.xx. cubitus an de wide.</l>
<l>.xc. turre van sulker figure.</l>
<l>Waren dar vp den vtersten mure.</l>
<l>Tusscen elken cubitus .cc.</l>
<l>Die stad was wijt merct wiesoes wondert.</l>
<l>Jn ommeganghe hord hierna.</l>
<l>.xxxiii. stadia.</l>
<l>Als dachte doen de mile.</l>
<l>Dit nes boerde no ghile.</l>
<l>Al waren die mure te wonderne sere.</l>
<l>Nochtan wasser een tur die mere.</l>
<l>Te wonderne was dan al de pord.</l>
<l>Sephinos hiet hi alsmen hord.</l>
<l>Vp den  nordwestoec so stont hi.</l>
<l>Darieghen lach titus die deghen vri.</l>
<l>.lxx. cubitus was hi hoech.</l>
<l>Het screef diet sach ende niet ne loech.</l>
<l>lees claudius</l>
<l>Dat dierebouenvp was ghestaen.</l>
<l>Als de sonne vp was ghegaen.</l>
<l>Dat hi arabien mochte sien.</l>
<l>Ende oec mede mochtmen van dien.</l>
<l>De zee sien ende haren cant.</l>
<l>Ende alomme tebreusce land.</l>
<l>Hi was ghemaect met .viii. hoeken.</l>
<l>Ment vint niet des ghelike in boeken.</l>
<l>Jn den ouden mur so stonden.</l>
<l>.iij. turre men heft niet vonden.</l>
<l>So scone no bet gheraecte.</l>
<l>Die doude herodes maecte.</l>
<l>Die van groten ende van sconeden.</l>
<l>Alle die turre ouerleden.</l>
<l>Die men wiste in erderike.</l>
<l>Want die herodes die coninc rike.</l>
<l>Die de kinder onthofden dede.</l>
<l>Leider al an sine macht  mede.</l>
<l>Om te makene also bequame.</l>
<l>Den eenen maecti in sijns wijfs name.</l>
<l>Meriamnes dier hi nam tleuen.</l>
<l>Alst hiervoren es bescreuen.</l>
<l>Den andren na faselus sinen broeder.</l>
<l>Sijns vader kint ende sire moeder.</l>
<l>Den derden na sinen vrient vercoren.</l>
<l>Die hi in wighe adde verloren.</l>
<l>Die ipicos bi namen hiet.</l>
<l>Van .iiij. hoeken alsmen siet.</l>
<l>Bescreuen so was hi in dien tiden.</l>
<l>.xxv. cubitus adsi ter widen.</l>
<l>.xxx. cubitus hoech vul van stene.</l>
<l>Ghelijc eenen masusen  bene.</l>
<l>Darbouen was eene cisterne.</l>
<l>Een pit reinwater in te werne.</l>
<l>Die was diep .xx. cubitus.</l>
<l>Darbouen was een dobbel huvs.</l>
<l>Met .ij. vauten deen bouen den andren.</l>
<l>Darmen in mochte wonen ende wandren.</l>
<l>Met waerdroeben met vinkele  vele.</l>
<l>Ghebatelgiert van nijtspele.</l>
<l>Met decselen vast  van der erden hooch.</l>
<l>Screef iosephus die niet ne looch.</l>
<l>lees massisen</l>
<l>lees winkelen</l>
<l>lees wast</l>
<l>.lxxxv. cubitus.</l>
<l>'s4Ypotos  was ghemaect aldus.</l>
<l>Dander tur hiet faselon.</l>
<l>Dien hiet herodes maken doen.</l>
<l>Jn facelus sijns broeders eere.</l>
<l>Was euen wijt no min no mere.</l>
<l>Mar recht ront als eene sciue.</l>
<l>Ghemaect was hi als ict scriue.</l>
<l>.xxx. cubitus van der erden.</l>
<l>Dar vp woninghen van groter werden.</l>
<l>Waerderueben cameren mede.</l>
<l>Bede saken van groter dierhede.</l>
<l>Turre canteele ende baelgeen.</l>
<l>Die niet lichte mochten faelgeen.</l>
<l>Sodatteran gheen dinc ghebrac.</l>
<l>Dar coninc mochte ebben ghemac.</l>
<l>Hoghe was hi ghemaect aldus.</l>
<l>Welna .xc. cubitus.</l>
<l>Doe lacherin die quade t's4yran.</l>
<l>S's4ymoen die houerdeghe man.</l>
<l>Dien  tur hiet die ca's4ytijf.</l>
<l>Herodes na sijn scone wijf.</l>
<l>Mariamnes die hi versloech.</l>
<l>Die was scoenre dan int gheuoech.</l>
<l>Edelre wider dan dander twee.</l>
<l>Mar dander hadden werre mee.</l>
<l>Omdat si adden mans name.</l>
<l>Mar dese was sconre alst antame.</l>
<l>Der sconre coninghinnen was.</l>
<l>.l. cubitus als ict las.</l>
<l>Was hi oghe van dar hi stoet.</l>
<l>Al waren dese turre grod ende goet.</l>
<l>Si stonden oec vp eenen berch mede.</l>
<l>Die .xxx. cubitus bouer stede.</l>
<l>Was oghe dar doude mur vp stoet.</l>
<l>Sulke steene ende also goet.</l>
<l>Vint men lettel alnv eene.</l>
<l>Het waren witte marbersteene.</l>
<l>Ghepoliert dicke .v.  cubitus .v.</l>
<l>Ende .x. breet hord wat ic scriue.</l>
<l>Ende .xx. lanc tellet iosephus.</l>
<l>So subtilicke ghemotert  dus.</l>
<l>lees ipicos</l>
<l>hier ontbreekt derden</l>
<l>.v. is overtollig</l>
<l>lees ghemortert</l>
<l>Dat dar de stene quamen tesamen.</l>
<l>Die liede altoes niet vernamen.</l>
<l>Elc tur ne dochte een steen wesen.</l>
<l>Dese drie turre als wijt lesen.</l>
<l>Stonden in doude mure an de nordside.</l>
<l>Bet in stont die sale wide.</l>
<l>Die hiet die coninclike sale.</l>
<l>Noit man ne horde van sulker tale.</l>
<l>Van ghewerke no van figure.</l>
<l>So was beuaen met eenen mure.</l>
<l>.xxx. cubitus hoghe bi ghetale.</l>
<l>Darvp turre ghemaect wale.</l>
<l>Cariten  woninghen ende herberghen.</l>
<l>Dar hem grod volc in mochte gheberghen.</l>
<l>Van dien marberen die cierhede.</l>
<l>Hoe menech varwe  si adden mede.</l>
<l>Ne can ghetellen tonghe neghene.</l>
<l>Want dar waest grod ende cleene.</l>
<l>Al versamet sijt seker das.</l>
<l>Dat aloueral diere was.</l>
<l>Dar waren pilaren ende colummen.</l>
<l>So vele en can niemen ghesummen.</l>
<l>Cisterne ende duvfhuse mede.</l>
<l>Ende fonteinen van groter cierhede.</l>
<l>Men mochte die sale vulprisen niet.</l>
<l>Mar dat verdoemde iuedsce diet.</l>
<l>Die dieue die mordenaren.</l>
<l>Haddent al verbrant tewaren.</l>
<l>Alsi onder hem vochten ghemeine.</l>
<l>En adden niet ghetemt die romeine.</l>
<l>Dat si sulc hadden tebroken.</l>
<l>Als dar ic of ebbe ghesproken.</l>
<l>Nv moetic van den tempel spreken.</l>
<l>Dien de iueden daden breken.</l>
<l>Met hare quaetheit die van rome.</l>
<l>Elc man die merke ende gome.</l>
<l>Den tempel die salomon makede.</l>
<l>Die wise die welgherakede.</l>
<l>Velden die van babilone.</l>
<l>Ende namen sedechiase de crone.</l>
<l>Der coninghe boec hiertevoren.</l>
<l>Telt hoedat was verloren.</l>
<l>lees Gariten</l>
<l>Darna makede den tempel weder.</l>
<l>Die ghevallen was terneder.</l>
<l>Die met pape ihesuse quamen.</l>
<l>Ende met zorobabelle tesamen.</l>
<l>Vten prisoene van bab's4ylone.</l>
<l>Na haer macht weder wel scone.</l>
<l>Bi cirus orloue wi lesen dus.</l>
<l>Hoghe waest .lx. cubitus.</l>
<l>Dus ne waest binnen .lx. cubitus niet.</l>
<l>Also hoghe  alst maken hiet.</l>
<l>Salomon diet eerst begonde.</l>
<l>Darna doe herodes stonde.</l>
<l>Quam. dat hi coninc was ende here.</l>
<l>Vercierdi  den tempel sere.</l>
<l>Ende hoechden .lx. cubitus mede.</l>
<l>Dus addi de selue hoechede.</l>
<l>Diet adde in salomons tiden.</l>
<l>Sulc werc ne sach noit man no siden.</l>
<l>Dit dedi in sijn .xviii. iaer.</l>
<l>Doude herodes weet vorwaer.</l>
<l>Ende het costem groten scat.</l>
<l>Want vor warheit weet wel dat.</l>
<l>Al was sine felleit menechuout.</l>
<l>Hi was milde vroet ende stout.</l>
<l>Mar hine rochte waer hijt nam.</l>
<l>Vpdatter hem eere ter werelt of quam.</l>
<l>Want doe hi sinen scat adde verdaen.</l>
<l>Quam hem in sine moede saen.</l>
<l>Hoe dartevoren adde hircaen.</l>
<l>Tsconincs dauids graue ghegaen.</l>
<l>Ende groten scat darvd ghenomen.</l>
<l>Nachts es hi hemelike comen.</l>
<l>Herodes also dat dat.</l>
<l>Niemen wiste binnen der stad.</l>
<l>Ende heft ondoluen om die haue.</l>
<l>Den inganc van dauids graue.</l>
<l>Gheen ghelt ne vant hi als h's4yrcaen.</l>
<l>Mar grote ciereit sonder waen.</l>
<l>Vant hire. ende guldine vate.</l>
<l>Die hi droechwech sire strate.</l>
<l>Doe hire bet nouwer omme sach.</l>
<l>Ende hi ten vate quam dar lach.</l>
<l>Salomon ende dauid mede.</l>
<l>Quam eene vlamme dar ter stede.</l>
<l>Die hem seriante verbernde twee.</l>
<l>Doe ne wildi soeken nemmee.</l>
<l>Ende sciet vten graue veruard.</l>
<l>Nemmeer ne keerdi darward.</l>
<l>Dese felle herodes dese milde.</l>
<l>Visierde den tempel alsi wilde.</l>
<l>Na die maniere dat salomon.</l>
<l>Tevoren adde maken doen.</l>
<l>Als der coninghe boec vertelt.</l>
<l>Jn den tempel was gout ende ghelt.</l>
<l>Versamet van al erderike.</l>
<l>Want nemmeer monstre properlike.</l>
<l>Ne ware ghemaect in de gods eere.</l>
<l>Sonder die selue ende nemmeere.</l>
<l>Ende in eg's4ypten dien onias.</l>
<l>Maecte als men hiervoren las.</l>
<l>Ende die oec dien maken dede.</l>
<l>Bi alexanders moghentede.</l>
<l>Manasses alsmen leest van hem.</l>
<l>Vp den berch van garsen.</l>
<l>Mar die twee sijt seker das.</l>
<l>Ne waren niet ghehacht  een vlas.</l>
<l>Jeghen dien van iherusalem.</l>
<l>So grote cierheit was an hem.</l>
<l>Met drien muren was hi belopen.</l>
<l>De porten dar si waren hopen.</l>
<l>Waren met seluere ende met goude.</l>
<l>Al besleghen menechuoude.</l>
<l>Ouer dueren nochtoe mede.</l>
<l>Ja de monster in menegher stede.</l>
<l>Was met goude al bedecht.</l>
<l>Alser een te siene vp mect.</l>
<l>Dat hem die oghen dochten verkeren.</l>
<l>Dit was werc van groter eeren.</l>
<l>Waerso blod was die masiere.</l>
<l>Was soe van witter maniere.</l>
<l>Want soe fijn wit marberijn was.</l>
<l>Ende ghepolierd sijt seker das.</l>
<l>Alsodat van verren dochte.</l>
<l>Een wit berch alsment sien mochte.</l>
<l>lees garisem</l>
<l>Alomme bouen an den cant.</l>
<l>Ghinc een scerp fijn guldijn bant.</l>
<l>Omdatter gheen voghel vp ne sate.</l>
<l>Tonreine die diere ghesate.</l>
<l>Jn wille v niet tonderste deel.</l>
<l>Darof tellen algheel.</l>
<l>Omdat v fauele dinken soude.</l>
<l>Dier ic pleghen hier niet ne woude.</l>
<l>AN den tempel ter nordwestside.</l>
<l>Stont vp eene rodche wide.</l>
<l>Die hoghe was .l. cubitus.</l>
<l>Een tur wi lesent oec aldus.</l>
<l>Dat hi hiet antonia.</l>
<l>So scone nes nv verre no na.</l>
<l>Dien makede herodes die here.</l>
<l>Jn sijns vrients antonis here.</l>
<l>.l. cubitus van daer hi stoet.</l>
<l>Was hi oghe vp sinen voet.</l>
<l>Binnen was hi ghevisiert wale.</l>
<l>Ghelijc eere coenliker  sale.</l>
<l>Plachen praiele ende bade.</l>
<l>Salen ghariten menech ghenade.</l>
<l>Nochtan docht waer .i. tur wesen.</l>
<l>Vp die .iiij. hoeke als wijt lesen.</l>
<l>Sonden  .iiij. turre lesen wie.</l>
<l>.l. cubitus hoghe ende  drie.</l>
<l>Mar die ten zuvdoesthoeke stoet.</l>
<l>Was sonderlinghe hoghe ende goet.</l>
<l>.lxx. cubitus hoghe van den voete.</l>
<l>Darof mochtmen met goeder moete.</l>
<l>Den tempel besien altemale.</l>
<l>[Dese] [tur] [dese] [diere] [sale.]</l>
<l>Dese tur was ghewone alst wel stoet.</l>
<l>Ende eer die iueden worden uerwoet.</l>
<l>Datter die romeine in laghen.</l>
<l>Ende si bewarden ende besaghen.</l>
<l>Dat ghene pijnlichede ghesciede.</l>
<l>Jn den tempel onder die liede.</l>
<l>Nv laet v ghenoeghen hiermede.</l>
<l>Dat ic dus vele van der stede.</l>
<l>Ende van den tempel ebbe ghetelt.</l>
<l>lees conincliker</l>
<l>lees ghegade</l>
<l>lees Stonden</l>
<l>lees die</l>
<l>vers 31491 ontbreekt; bij herinschakeling wordt Dese tur in het volgende vers overbodig</l>
<l>Jc slaes of vele meer dan delt.</l>
<l>Omdats v vernoien mochte.</l>
<l>Hord hoe men vord de stede sochte.</l>
<l>Simoen die binnen der stede was.</l>
<l>Adde omtrent hem als ict las.</l>
<l>.xiii'hm. man of lettel mee.</l>
<l>Sonder die van 's4ydume.</l>
<l>Van dien wasser vdvercoren.</l>
<l>.l. princhen als wijt horen.</l>
<l>Ende hi was haer alre hoft.</l>
<l>Dier 's4ydumscer dies gheloft.</l>
<l>Waren .v.m. van sire side.</l>
<l>Die hadden .x. heren in stride.</l>
<l>Jan die in den tempel was.</l>
<l>Hadder .vi.m. als ict las.</l>
<l>Dar .xx. leedsmanne toe waren.</l>
<l>Ende doe waren met haren scaren.</l>
<l>Die zeloten an hem gheuallen.</l>
<l>Die volx adden onder hem allen.</l>
<l>.ij.m.ende.cccc. lettel meere.</l>
<l>Dar eleazarus of was here.</l>
<l>Dese s's4ymon ende dese ian.</l>
<l>Die onder hem vochten dan.</l>
<l>Roofden ende sloeghen tfolc van der stede.</l>
<l>Dat hem an niemens side ne dede.</l>
<l>Al adden die romeine haer ghetelt.</l>
<l>Bi den mure met ghewelt.</l>
<l>Ghesleghen bedi ne lieten si mede.</l>
<l>Niet haer vechten in de stede.</l>
<l>Want niet arghers ne ghesciede.</l>
<l>Te ghere stont den iuedscen diede.</l>
<l>Van den romeinen dan hem daden.</l>
<l>Diese binnen adden verraden.</l>
<l>Want die mordadeghe scaren.</l>
<l>Daden wers de stad varen.</l>
<l>Die wile dat sise helden.</l>
<l>Dan de romeine diese velden.</l>
<l>Nv tfolc dus van binnen vacht.</l>
<l>Titus merct spiet ende wacht.</l>
<l>Buter stede als die vroede.</l>
<l>Waer hi best den mur bestoede.</l>
<l>Hi sach wel in waerre dinc.</l>
<l>Dat dar waer een mur omghinc.</l>
<l>So dordiep waren die dale.</l>
<l>Dar ne mochtmens niet doen wale.</l>
<l>Sodat hi heft vernomen mede.</l>
<l>Den vtersten mur van der stede.</l>
<l>Waer hem der hoghe brac een deel.</l>
<l>Dat hi niet ne was gheel.</l>
<l>Ende dar wildi de stad bestaen.</l>
<l>Mar nichanor die ward saen.</l>
<l>Sijn ridder in den arm ghescoten.</l>
<l>Die met hem voer in der roten.</l>
<l>Want hi met iosephuse teere vre.</l>
<l>Was een deel bet naer den mure.</l>
<l>Om den volke te radene vrede.</l>
<l>Als titus haer mordadechede.</l>
<l>Vernam hiet hi den ridders storen.</l>
<l>Want  so staende bleef tevoren.</l>
<l>Ende gaderde al thout haerentare.</l>
<l>Vor die wercliede setti eene scare.</l>
<l>Van scutters met groter cracht.</l>
<l>Ende hiet vaste draghen dracht.</l>
<l>Als  de porters van der stede.</l>
<l>Ghereeden hem ter werre mede.</l>
<l>Want ian ontsach s's4ymoene.</l>
<l>Begonsti werre te doene.</l>
<l>Ende hi vp de romeine vochte.</l>
<l>Dat hi onderlopen mochte.</l>
<l>Den tempel dar hi in lach.</l>
<l>S's4ymoen lach stille als hi dat sach.</l>
<l>Ende de romeine droeghen dracht.</l>
<l>Oec rechten si met groter cracht.</l>
<l>Tribuke ende pedenieren.</l>
<l>Ende worpen vp de masieren.</l>
<l>Si maecten grote breede damme.</l>
<l>Ende rechten oec twee ramme.</l>
<l>Al sloechmen de porters onsoete.</l>
<l>Nochtan gaefsi quade moete.</l>
<l>Den romeinen te draghene dracht.</l>
<l>Si vochten vp hem dach ende nacht.</l>
<l>Ende daden hem dicke grote scade.</l>
<l>Mar die romeine die bi rade.</l>
<l>Ende met groter bendecheden.</l>
<l>Altoes vochten ende streden.</l>
<l>Wordens tebouen int gheuecht.</l>
<l>Sodat de ramme worden gherecht.</l>
<l>Ende titus hiet die mure steken.</l>
<l>lees Wat</l>
<l>lees Alle</l>
<l>Als diese sticken wilde breken.</l>
<l>Buten so ward grod ghescal.</l>
<l>Sodat de porters binnen al.</l>
<l>Sere riepen ende mesbarden.</l>
<l>Ende si de murdeners sere uerwarden.</l>
<l>Ende want dat hem beeden dochte.</l>
<l>Dat elken scaden mochte.</l>
<l>Bleuen si aldus sonder werre.</l>
<l>Riepsi dat si tromsce herre.</l>
<l>Alle wilden wederstaen.</l>
<l>S's4ymon sende eenen crihierre saen.</l>
<l>Die riep an den valscen ianne.</l>
<l>Wieso wilden sine manne.</l>
<l>Dat si coenlike tien tiden.</l>
<l>Mochten vdgaen ende striden.</l>
<l>Vp die romsce scaren.</l>
<l>Dat selue ghebot oec ian te waren.</l>
<l>Dar wart vergheten al de nijt.</l>
<l>Tusscen hem tween in corter tijt.</l>
<l>Ende si traken teere scaren.</l>
<l>Alst alle ghebroedre waren.</l>
<l>Ten mure ghincsi al tehand.</l>
<l>Ende scoten ende worpenof brand.</l>
<l>Dar si de viande ende de ingiene.</l>
<l>Mede begaden tonsiene.</l>
<l>Die stoute liepen buten muren.</l>
<l>Ende ghinghen breken ende scuren.</l>
<l>Die mantele die dingiene decten.</l>
<l>Vp vroescap si lettel mecten.</l>
<l>Mar al haer manlike daet.</l>
<l>Quam van stoutheden sonder raet.</l>
<l>Titus was altoes neuen de sine.</l>
<l>Ende trostese in haer pine.</l>
<l>Ende heft bi beden rammen gheset.</l>
<l>Scutters die bescermen bet.</l>
<l>Die verdreuen arde sciere.</l>
<l>Die ghene die quamen metten viere.</l>
<l>Ende de ramme staken sture.</l>
<l>Vp die marberine mure.</l>
<l>Sodat den ram brochte an purre.</l>
<l>Den hoet  dar van eenen turre.</l>
<l>Mar die ne mochte almetallen.</l>
<l>Den mur met hem doen vallen.</l>
<l>lees uervarden</l>
<l>lees hoec</l>
<l>Hiermede worden de iueden verdreuen.</l>
<l>Sodat si tvudlopen begheuen.</l>
<l>Ende die romeine al openbare.</l>
<l>Waenden wel dat si van vare.</l>
<l>Ende van pinen stille stoeden.</l>
<l>Dies waer si te min in hoeden.</l>
<l>Mar dit ne verghinc hem niet te scerne.</l>
<l>Want die iueden vd eere posterne.</l>
<l>Alsijt saghen ghescepen aldus.</l>
<l>Binnen den turre ipitus.</l>
<l>Quamen vdlopende al tesamen.</l>
<l>Groten brand si met hem namen.</l>
<l>Ende worpen onder dingiene brand.</l>
<l>Oec so liepsi al tehand.</l>
<l>Tote an de romsce pawelioene.</l>
<l>Mar al warsi aldus coene.</l>
<l>Die romeine die conden striden.</l>
<l>Quamens te bouen in corten tiden.</l>
<l>Omtrent dingiene was sere gheuochten.</l>
<l>Deene ontstaken dat si mochten.</l>
<l>ende  dandre vten den brant.</l>
<l>Dar  wel menech stout seriant.</l>
<l>Mar die iueden metten viere.</l>
<l>Warens welna te bouen hiere.</l>
<l>Ne ware die van alexandrie.</l>
<l>Die met hare stouter partie.</l>
<l>De iueden langhe wederstonden.</l>
<l>Sodat quam ter seluer stonden.</l>
<l>Titus daer met eere scare.</l>
<l>Diere selue allene dare.</l>
<l>.xii. van den stouten sloech.</l>
<l>Ende wat iueden so mochte ondroech.</l>
<l>Sijn lijf ende vlo binnen den mure.</l>
<l>Met aldusdare auenture.</l>
<l>Behiltmen die ingiene saen.</l>
<l>Een iuede die ward daer gheuaen.</l>
<l>Dien hiet titus crucen daer.</l>
<l>Om den andren te makene vaer.</l>
<l>Dar ward een iuede dod ghescoten.</l>
<l>Die van der  's4ydumscer roten.</l>
<l>Hertoghe was ende hiet ian.</l>
<l>Een vroet een stout eene coene man.</l>
<l>lees ipicus</l>
<l>hier ontbreekt was</l>
<l>Des nachts gheuiel darnaer.</l>
<l>Dien van rome een grod vaer.</l>
<l>Want titus adde .iij. turre ghemaect.</l>
<l>Van houte sterc ende welgheraect.</l>
<l>Verdect met 's4ysere wel te waren.</l>
<l>Die .l. cubitus hoghe waren.</l>
<l>Dien de iueden waren te fel.</l>
<l>Des nachts ghesciede datter een vel.</l>
<l>Ende die romeine adden waen.</l>
<l>Dat al therre ware ondaen.</l>
<l>Tote dien doch dat men vernam.</l>
<l>Wanen ghene sake quam.</l>
<l>Dese turre quetsten so sere.</l>
<l>De iueden dat si vele mere.</l>
<l>Gauen den ramme de tijt tonstekene.</l>
<l>Ende die mure ontwee te brekene.</l>
<l>Ende als die iueden ebben verstaen.</l>
<l>Dat de mur begonde gaen.</l>
<l>Docht hem sijn verloren pine.</l>
<l>Dar iet langher mee te sine.</l>
<l>Want de mur oec verre mede.</l>
<l>Henen ghinc buten al der stede.</l>
<l>Ende si noch .ij. mure binnen.</l>
<l>Hadden dartoe te winnen.</l>
<l>Ende lieten al temale varen.</l>
<l>Ende weken binnen sonder sparen.</l>
<l>Die romeine wonnen saen.</l>
<l>Ende ebben die porte ondaen.</l>
<l>Ende al therre dat quamin.</l>
<l>Te vijften  daghe meer no min.</l>
<l>Dat sise bestonden ebsire ghewonnen.</l>
<l>Ende dat was als wijt merken connen.</l>
<l>Jn meie in seuenden daghe.</l>
<l>Si veldenneder dins ghene saghe.</l>
<l>Titus die sloech sijn ghetelt.</l>
<l>Binnen den mure met ghewelt.</l>
<l>Buten ghescoten van der stede.</l>
<l>Ende warter tehand an stridende mede.</l>
<l>Dar deelden hem de iueden ten mure.</l>
<l>Ende wederstonden hare scure.</l>
<l>Jan vacht vte antonia.</l>
<l>Die tur stont den tempel na.</l>
<l>Ende s's4ymoen vacht vter stede.</l>
<l>lees vijftiensten</l>
<l>lees harde sture</l>
<l>Dicke gheuielt dat men ondede.</l>
<l>Die porten ende si ant ghemeine.</l>
<l>Streden sere vp die romeine.</l>
<l>Mar die romeine wisten te vele.</l>
<l>Den iueden van sulken spele.</l>
<l>Al waren die iueden sterc ende stout.</l>
<l>Aldus vachtmen met ghewout.</l>
<l>Altoes datse de macht  versciet.</l>
<l>Die iueden ne ontsaghen hem niet.</l>
<l>Meer dan te verliesene de stede.</l>
<l>Ende die romeine ontsaghen hem mede.</l>
<l>Dat hem de iueden met ghewelt.</l>
<l>Of souden winnen haer ghetelt.</l>
<l>Nachts elc man in de wapine lach.</l>
<l>Ende talreesten dat was dach.</l>
<l>Waren si ghereet an bede siden.</l>
<l>Doe di iueden ghinghen striden.</l>
<l>Ende prighede elc vor sine vorste.</l>
<l>Welc hem meest auenturen dorste.</l>
<l>Om te sine in groter eere.</l>
<l>Ende waerd elc met sinen here.</l>
<l>Ende meest van s's4ymoens side.</l>
<l>Waren gheweldech ten stride.</l>
<l>Ende haren here so onderdaen.</l>
<l>Dat elc adde hem seluen saen.</l>
<l>Ghedod addijt gheboden.</l>
<l>Die romeine lieten hem niet verbloden.</l>
<l>Als die waren alleweghe.</l>
<l>Ghewone te ebbene den zeghe.</l>
<l>Ende niene cunde sijn uerwonnen.</l>
<l>Oec ne was volc onder der sonnen.</l>
<l>Dat meer van wapinen wiste.</l>
<l>Titus was altoes in den twiste.</l>
<l>Ghereet te trostene de sine.</l>
<l>Ende wiene sach in den anscine.</l>
<l>Scaemdem te treckene achter.</l>
<l>An hem allene lach haer lachter.</l>
<l>Ende de loen van haren here.</l>
<l>Dies daedsijs hem te voren sere.</l>
<l>IN desen stride so ghesciede.</l>
<l>Dar een auenture van iuedscen diede.</l>
<l>Eene scare stont buten mure wel ghescard.</l>
<l>Dat een romein quam mettervard.</l>
<l>lees nacht</l>
<l>Een ridder hiet longin bi namen.</l>
<l>Ende scuerde die scare al tesamen.</l>
<l>Ende sloecher .ij. de stercte  dod.</l>
<l>Oec quam hi weder vter nod.</l>
<l>Al onghescaet al toten sinen.</l>
<l>Des mans herre dedi  pinen.</l>
<l>Meneghen vten romscen herre.</l>
<l>Die iueden waren stout ter werre.</l>
<l>Ende hilden de dod ouer spel.</l>
<l>Vpdat een romein dod met hem vel.</l>
<l>Titus die hiet tallen tiden.</l>
<l>Sine liede seker striden.</l>
<l>Ende seide hi ne hilt niet ouer eere.</l>
<l>Dullike te stridene sere.</l>
<l>Mar vroedelike ende sonder vplopen.</l>
<l>Want dandre vochten met wanhopen.</l>
<l>Sodat hi an de nordside.</l>
<l>Eenen ram anbrochte met stride.</l>
<l>Jeghen eenen tur die aldar stoet.</l>
<l>Dar een valsch  iuede ende een vroet.</l>
<l>Jn was hiet bi namen castor.</l>
<l>Doe die ram stac an den tor.</l>
<l>Bod castor ten keiser ward.</l>
<l>Sine hande als hi waer veruard.</l>
<l>Ende bat ghenade iammerlike.</l>
<l>Titus ghelouets aestelike.</l>
<l>Ende verbod die grote scote.</l>
<l>Ende dat men vp hem niet ne scote.</l>
<l>Ende hi sprake of hi woude.</l>
<l>Castor seide dat hi soude.</l>
<l>Hem gherne vpgheuen in den stride.</l>
<l>Titus sprac dies bem ic blide.</l>
<l>Jc wilde tselfs dade al de stede.</l>
<l>Ende ic hem moeste gheuen vrede.</l>
<l>Si .x. waren met hem daer.</l>
<l>Die .v. seiden ouerwaer.</l>
<l>Dat si hem vpgauen met  liue.</l>
<l>Mar doe seiden dandre .v.</l>
<l>Si ne dienden nemmer den romscen rike.</l>
<l>Elc moeste wel steruen vrilike.</l>
<l>lees stercste</l>
<l>lees heere dede</l>
<l>lees stote</l>
<l>Dat benam langhe den strijt.</l>
<l>Castor sende binnen deser tijt.</l>
<l>Te s's4ymoene dat hijs name ware.</l>
<l>Want hi den keiser beghilde aldare.</l>
<l>Ende hi ghebarde alsof hi bade.</l>
<l>Elken der si  vp ghenade.</l>
<l>Dat si ins keisers ande quamen.</l>
<l>Met dien viellen die .x. tesamen.</l>
<l>Ende elc stac andren dor sine ghegare.</l>
<l>Alsoft dor den lechame ware.</l>
<l>Ende viellen alsof si waren dod.</l>
<l>Titus adde des wonder grod.</l>
<l>Hi ne was der warheden niet vroet.</l>
<l>Want hi beneden verre stoet.</l>
<l>Binnen dien ward castor ghescoten.</l>
<l>Van eenen vter romscer roten.</l>
<l>Des ontsculdechdem ghereet.</l>
<l>Titus want het was hem leet.</l>
<l>Ende bat iosephuse saen.</l>
<l>Dat hi castor soude ontfaen.</l>
<l>Mar iosephus sprac hi ne daets niet.</l>
<l>Want hire ghene trouwe an siet.</l>
<l>Ende verbod sinen vrienden mede.</l>
<l>Doe was dar een vter stede.</l>
<l>Een vluchtech die eneas hiet.</l>
<l>Ende gaet te castor als hi dat siet.</l>
<l>Castor bat hem dat hi ontfinghe.</l>
<l>Van hem sijn ghelt eer hi ofghinghe.</l>
<l>Ende die ghene ondede den scod.</l>
<l>Doe warp castor eenen steen grod.</l>
<l>Eneas ontscod van dar hi stont.</l>
<l>Mar een ridder warter ghewont.</l>
<l>Titus vernam de valsceit grod saen.</l>
<l>Ende heft arde wel verstaen.</l>
<l>Dat men ten wighe ontfarmechede.</l>
<l>Te grod niet soude toghen mede.</l>
<l>Ende hiet omdat hi was gram.</l>
<l>Vele te seere steken den ram.</l>
<l>Castor ende de sine saghen.</l>
<l>Dat die  tur begonde waghen.</l>
<l>Ende si stakerin den brant.</l>
<l>Ende ontfloen dor de vlamme tehand.</l>
<l>Nochtan waendmen buten van desen.</l>
<l>lees sire</l>
<l>Dat si verbernt adden ghewesen.</l>
<l>Sodat titus wan den mur daer.</l>
<l>Vp den viiften dach darnaer.</l>
<l>Dat hi den vtersten adde ghewonnen.</l>
<l>Met hem .m. die hem wel ionnen.</l>
<l>Die omtrent hem ghewapint waren.</l>
<l>Quam hi in met herescaren.</l>
<l>Die iueden weken met ghewelt.</l>
<l>Mar addi den mur gheuelt.</l>
<l>Toter steden dar hi in quam.</l>
<l>Hi ne wars nemmer worden gram.</l>
<l>Nv liet hijt om sine goedertierhede.</l>
<l>Hi waende de iueden dermede.</l>
<l>Te paise ebben brocht ende te vreden.</l>
<l>Want sidentdat hi quam in der steden.</l>
<l>Liet hi ghene gheuanghene slaen.</l>
<l>Noch huvs ontsteken sonder waen.</l>
<l>Die vechten wilden hi gaf hem strijt.</l>
<l>Ende die hem vpgaf dar ter tijt.</l>
<l>Belofdi te latene thare.</l>
<l>Die vechters adden dit ommare.</l>
<l>Van den iueden ende hilden mede.</l>
<l>Sine dueghet ouer bloothede.</l>
<l>Ende dreechden de porters daer.</l>
<l>Wieso hem vpgaue dorwaer.</l>
<l>Of om pais riep cleene of grod.</l>
<l>Hi souderomme bliuen dod.</l>
<l>Nv waren de paden ende de straten.</l>
<l>Ten mure ward nauwe vtermaten.</l>
<l>Ende oec den romeinen oncont.</l>
<l>Dar quamen de iueden in corter stont.</l>
<l>Ende sloeghen die romeine so.</l>
<l>Dat sulc van den mure ontvlo.</l>
<l>Sulc vten turren ontvlo ten tenten.</l>
<l>Van buten hordmen parlementen.</l>
<l>De ridders binnen ende mesbaren.</l>
<l>Die van den iueden berinct waren.</l>
<l>Der romeine bleuer vele.</l>
<l>Want het ghinc hem vten spele.</l>
<l>Omdat die weghe waren so hinghe.</l>
<l>Al wilsi wiken ghemeenlinghe.</l>
<l>Tgat van den mure ende de strate.</l>
<l>Waren te nouwe te harre baten.</l>
<l>Si warre bleuen alle welnaer.</l>
<l>Ne haddem titus gheholpen daer.</l>
<l>Die met scutte in de stede.</l>
<l>Die iueden achterwiken dede.</l>
<l>Sodat si quamen vor de scure.</l>
<l>Dus waren van den andren mure.</l>
<l>Heren worden die romeine.</l>
<l>Ende weder vdghedreuen onreine.</l>
<l>Den porters wies sere haer moet.</l>
<l>Die ten stride waren goet.</l>
<l>Ende worden vul  in haer gheual.</l>
<l>Si waenden dat die romeine al.</l>
<l>So blod waren dat si ter pord.</l>
<l>Nie ne quame nv meer vord.</l>
<l>Ende omdat si waren quaet.</l>
<l>So was god ieghen haren raet.</l>
<l>Si mochte  vpt grote herre.</l>
<l>Dat die romeine adden ter werre.</l>
<l>No oec vp des onghers slach.</l>
<l>Die hem aneghinc nacht ende dach.</l>
<l>Dar al nv liede of waren dod.</l>
<l>Want die murdeners al blod.</l>
<l>Lieten van onghere verderuen.</l>
<l>Die om pais iet wilden weruen.</l>
<l>Ende wieso niet ne wilde den vrede.</l>
<l>Deelden si ter spisen mede.</l>
<l>Oec wederstonden si ghemeine.</l>
<l>Als anderwaruen die romeine.</l>
<l>Wilden gaen in de stede.</l>
<l>Ende stonden ghewapent mede.</l>
<l>Vor den scard dar si drie daghe.</l>
<l>Doochden vele groter slaghe.</l>
<l>Des vierds daghes heft so bestaen.</l>
<l>Titus dat si sonder waen.</l>
<l>Niet ne conden vor hem gheduren.</l>
<l>Sodat hi inquam ter scuren.</l>
<l>Ende dede vellen al de nordside.</l>
<l>Van den mure verre ende wide.</l>
<l>An de zuvdside heft hi gheleit.</l>
<l>Jn den turren met groter wijsheit.</l>
<l>Sine ridders ende visierden saen.</l>
<l>Dat hi den derden wille bestaen.</l>
<l>Hem dochte wart dat hi woude.</l>
<l>Dat hine waringhe  winnen soude.</l>
<l>lees dul</l>
<l>lees ne achten</l>
<l>lees varinghe</l>
<l>Dies wildi die murdenaren.</l>
<l>Ruste gheuen ende sparen.</l>
<l>Vp auenture of si haer leuen.</l>
<l>Dor waer  dor ongher vp wilden gheuen.</l>
<l>Want haer roof soude saen sijn ghedaen.</l>
<l>Ende dien romein waest so vergaen.</l>
<l>Dat si mochten sijn met rusten.</l>
<l>Ende ledech  sijn wildem des lusten.</l>
<l>Ende weltijtso die dach quam.</l>
<l>Dat ridderscep spise ende zoud nam.</l>
<l>Hiet hem titus deelen thare.</l>
<l>Dart die iueden openbare.</l>
<l>Sien mochten. seluer. spise. ende gout.</l>
<l>Ende rikeit menechuout.</l>
<l>Dat was den iueden rouwe ende seer.</l>
<l>Ende den romeinen bliscap te meer.</l>
<l>Hi ne was so coene hi ne was in vare.</l>
<l>Als hi sach vp de romsce scaren.</l>
<l>Bi auenturen te waren.</l>
<l>Dat der murdenerre scaren.</l>
<l>Gherne waren in hand ghegaen.</l>
<l>Anders dan si so mesdaen.</l>
<l>Hadden vp die van der stede.</l>
<l>Dat si in  wanhopen mede.</l>
<l>Waren comen alnv ter tide.</l>
<l>Ende adden lieuer in den stride.</l>
<l>Te steruene dan hem vp te gheuene.</l>
<l>Oec waersi also fel van leuene.</l>
<l>Dat si die goede metten quaden.</l>
<l>Ende al de pord adden beraden.</l>
<l>Te verderuene ghemeenlike.</l>
<l>.iiij. daghe lach titus ende sijn volc rike.</l>
<l>Jn welden dar dandre toe saghen.</l>
<l>Ten vijften begondem wanhaghen.</l>
<l>Dat de iueden van der stede.</l>
<l>Pais ne wilden nochte vrede.</l>
<l>Sijn herre heft hi ghedeelt an tween.</l>
<l>Ende dar dupperste stad crancst sceen.</l>
<l>Jeghen den tur antonia.</l>
<l>Dedi dracht draghen verre ende na.</l>
<l>Want hem in sijn herte dochte.</l>
<l>Dat hi den tempel winnen mochte.</l>
<l>lees vaer</l>
<l>Want hi ne wonne den tempel mede.</l>
<l>Dar waerre ghewonnen an de stede.</l>
<l>Dies dedi an tween steden dracht.</l>
<l>Draghen dar met groter cracht.</l>
<l>Want therre was an tween ghescard.</l>
<l>Mar s's4ymoen werret mettervard.</l>
<l>Dat volc dat ieghen de stede droech.</l>
<l>Jan werret oec ghenoech.</l>
<l>Van den turre antonia.</l>
<l>Oec worpsi vd verre ende na.</l>
<l>Met dien ingienen die dar tevoren.</l>
<l>Cestius adde verloren.</l>
<l>Doe hi was des lands verdreuen.</l>
<l>.ccc. selscutte waren hem bleuen.</l>
<l>Van hem ende .xl.  magneelen mede.</l>
<l>Dar men mede scade dede.</l>
<l>Den romeinen dar si dracht.</l>
<l>Droeghen toe met groter cracht.</l>
<l>Mar titus wiste wel ter cuere.</l>
<l>Dats met hem was die auenture.</l>
<l>Ende street vaste an de stad.</l>
<l>Nochtan vleudi ende bat.</l>
<l>Den iueden dat si hem vpghauen.</l>
<l>Want dar ne waer gheen ontscauen.</l>
<l>Ende bat iosephus dat hi de sake.</l>
<l>Jn ebreus totem sprake.</l>
<l>Hi pensde dat si iet te bet.</l>
<l>Om eenen man van hare wet.</l>
<l>Doen souden ende die oec mede.</l>
<l>Gheboren ware vter stede.</l>
<l>IOsephus ghinc selue staen.</l>
<l>Van verren buter scare  saen.</l>
<l>Ende sprac heren sijds beraden.</l>
<l>Ebt van v seluen ghenaden.</l>
<l>Ontfarme v der  tempel ende der stede.</l>
<l>Ende weester oec niet felre vp mede.</l>
<l>Noch arder dan die romeine dats goet.</l>
<l>Si sijn selue also ghemoet.</l>
<l>Si heren den tempel aldar hi staet.</l>
<l>Dies hem nochtan niet anegaet.</l>
<l>Ende ghi diene behouden moghet.</l>
<l>Ne veltene niet met vre ondoghet.</l>
<l>lees buten scote ?</l>
<l>lees des</l>
<l>Penst om de mure die met ghewelt.</l>
<l>Vp v met crachte sijn gheuelt.</l>
<l>Ende om die diere staen noch.</l>
<l>Merct de cracht van rome doch.</l>
<l>Die men niet ne mach wederstaen.</l>
<l>Hem te wesene onderdaen.</l>
<l>Nes ons niewe hoesoe ment keere.</l>
<l>Jc weet wel dat es grod eere.</l>
<l>Te steruene dor de vrihede.</l>
<l>Mar dans gheen tijt hier ter stede.</l>
<l>Hets te spade men soud ghedaen.</l>
<l>Ebben int eerste sonder waen.</l>
<l>Nv waer wi eens onderghedreuen.</l>
<l>Ende sire lanc in oec bleuen.</l>
<l>Ende wilwijs dan ontbreken nv.</l>
<l>So dinct mi dat segghic v.</l>
<l>Dat wi die dod begherren meere.</l>
<l>Meer dan vriheit of die eere.</l>
<l>Oec ebben die heren de werelt al.</l>
<l>Onder hem ende ebben tgheual.</l>
<l>Waer mochtwi dan hem ontsien.</l>
<l>Jane moghedi  dauenture sien.</l>
<l>Dat soe dar ward wille algader.</l>
<l>Ende dat god die hemelsce vader.</l>
<l>Al tfolc maect rome onderdaen.</l>
<l>Nv nes tbeste  sonder waen.</l>
<l>No mensce merket bi desen.</l>
<l>Si ne moeten onderdanech wesen.</l>
<l>Den moghensten eist leed eist lief.</l>
<l>Nv leest onser vader brief.</l>
<l>Die beter waren ende sterker mede.</l>
<l>Si dienden der romscer stede.</l>
<l>Dan adsi altoes niet ghedaen.</l>
<l>Anders dan si adden verstaen.</l>
<l>Dat hem god van hemelrike.</l>
<l>Der macht ionde van erderike.</l>
<l>Ende wies ebdi ghenoech nv mede.</l>
<l>Nv dat meeste deel van der stede.</l>
<l>Ghewonnen  es alnv ter vre.</l>
<l>Al waren gheel al de mure.</l>
<l>De porters sijn al sonder werre.</l>
<l>Waendi menne weet int romsce herre.</l>
<l>of beeste</l>
<l>Van onghere die es in de stad.</l>
<l>Tghemene volc es van onghere mat.</l>
<l>Ende de vechters sonder waen.</l>
<l>Sullen oec verderuen saen.</l>
<l>Al lieten die romeine mede.</l>
<l>Haer striden vp die stede.</l>
<l>So ebdi suaren strijt darbinnen.</l>
<l>Die ghi niet ne cunt uerwinnen.</l>
<l>Dats die ongher en si dat sake.</l>
<l>Dat ghi oec tuwen ghemake.</l>
<l>Wapine ebt dar ghine mede.</l>
<l>Moghet verdriuen buter stede.</l>
<l>Dies ward best alnv bi daghe.</l>
<l>Vor die iammerlike plaghe.</l>
<l>Dat ghi naemt goeden raet.</l>
<l>Die romeine dat verstaet.</l>
<l>Vergheuen v gherne dat es mesdaen.</l>
<l>Eist so dat ghijt wilt ontfaen.</l>
<l>Sijn van naturen sochte.</l>
<l>Ende hem dinct in haer ghedochte.</l>
<l>Dat niet nuttelic ne ware.</l>
<l>Dusdane stede mare.</l>
<l>Ende dus edel land daran.</l>
<l>Woeste te latene sonder man.</l>
<l>Ende vp die wet sonder waen.</l>
<l>Wille v titus gherne ontfaen.</l>
<l>Mar eist dat hi v wint met stride.</l>
<l>Hi ne es so goet dies hi vermide.</l>
<l>Jane sijn hem .ij. mure onderdaen.</l>
<l>Den derden waent hi winnen saen.</l>
<l>Het si hine conne niet ghewinnen.</l>
<l>So vecht ouer hem die ongher darbinnen.</l>
<l>Aldus sprac iosephus ten iueden.</l>
<l>Vele van den quaden rueden.</l>
<l>Vloechtene ende versprakene seere.</l>
<l>Sulke scoten na den here.</l>
<l>Doe hi dat sach dat menne horde.</l>
<l>Na sine tale na sine worde.</l>
<l>Waendise gheweken bet.</l>
<l>Met exemplen van hare wet.</l>
<l>Ende riep lude verdoemde caitiue.</l>
<l>En achti niet van uwen liue.</l>
<l>Noch der gherre die v minnen.</l>
<l>Waendi die romeine uerwinnen.</l>
<l>Wien ebwi des ghelijc uerwonnen.</l>
<l>God die here van der sonnen.</l>
<l>Jane heuet oit ghewesen wel.</l>
<l>Met onsen vorders van 's4ysrahel.</l>
<l>Als hem iemen onrecht dede.</l>
<l>Wine mercti hoe ghi sine stede.</l>
<l>Onsuuerd ebt ende hem verbolghen.</l>
<l>Wildi niet der exemple volghen.</l>
<l>Van onsen voerders hier tevoren.</l>
<l>Dese heleghe stad ebwi uerloren.</l>
<l>Dickewile met groten stride.</l>
<l>Mar ic ontsie mi nu ten tide.</l>
<l>Uwen onwerdighen oren vertellen.</l>
<l>Gods word ende mi te quelne.</l>
<l>Merct dat ghi niet vp de romeine.</l>
<l>Ne strijt mar vp gode ghemeine.</l>
<l>IN abrahams tiden so was.</l>
<l>Jn eg's4ypten coninc nechias.</l>
<l>Die pharao oec hiet bi namen.</l>
<l>Hi ende sine liede namen.</l>
<l>Die scone coninghinne saren.</l>
<l>Die ghene die moeder was te waren.</l>
<l>Aldar ons gheslachte af quam.</l>
<l>Wat dede ons vader abraham.</l>
<l>Jc wane hi hem wrac met stride.</l>
<l>Jane addi in dien tide.</l>
<l>.xxx.  baliue ende .x. ende .viii.</l>
<l>Ende elc was van groter machte.</l>
<l>Hi ruste want god was niet met hem.</l>
<l>Mar dar nv staet iherusalem.</l>
<l>Dat ghi ontreint ebt te uwen scanden.</l>
<l>Met bede sine suuere handen.</l>
<l>Dedi sine bede darwaerd.</l>
<l>Des ander daghes sauonts mettervaerd.</l>
<l>Sendemense hem weder onbesmet.</l>
<l>Ende die ghene van onser wet.</l>
<l>Ontfinghen seluer ende gout.</l>
<l>Van hem in soenen menechuout.</l>
<l>Jane woondi  ons gheslachte darnaer.</l>
<l>Jn eg's4ypten weet vorwaer.</l>
<l>[Ende] [waren] [eighin] [ende] [caitijf.]</l>
<l>[Hoe] [menech] [lieteromme] [sijn] [lijf.]</l>
<l>Ende vele ghesciede van den plaghen.</l>
<l>lees ccc</l>
<l>lees woonde</l>
<l>lees .cccc. iaer ?</l>
<l>Ons vorders mochten in dien daghen.</l>
<l>Met stride hem ghewroken sere.</l>
<l>Mar si gauent vp onsen here.</l>
<l>Dies ghincsi onbesmet van bloede.</l>
<l>Vri dor de zeusce vloede.</l>
<l>Dar pharao bleef ende de sine.</l>
<l>Darna doe de philistine.</l>
<l>Darke ons wonnen met stride.</l>
<l>Worden sijs met alle onblide.</l>
<l>Dagon haer god ward hi niet mede.</l>
<l>Onthooft dor den onvrede.</l>
<l>Si warens vro dat sire worden quite.</l>
<l>God waest die vor ons street met vlite.</l>
<l>Want si de wapine lieten varen.</l>
<l>Ende gauent hem al vp te waren.</l>
<l>Cennacherub lach hi niet mede.</l>
<l>Met groten herre hier vor de stede.</l>
<l>Wie sconfierdene. te waren gheen man.</l>
<l>Ons volc lach in bedinghen dan.</l>
<l>Nachts quam dinghel ende sloech int herre.</l>
<l>.c.m. man sonder werre.</l>
<l>Ende .lxxxv.m. mede.</l>
<l>Doe vlo hi van deser stede.</l>
<l>Ghi weet oec dat wel ouerwaer.</l>
<l>Dat onse vorders .lxx. iaer.</l>
<l>Jn bab's4ylonien waren gheuaren.</l>
<l>Dar ne was gheen ontfaren.</l>
<l>Vord onsen here dochte tijt.</l>
<l>Jc wille dat ghijs seker sijt.</l>
<l>Watso onse vorders daden.</l>
<l>Met wapinen sonder gods ghenaden.</l>
<l>Dat ne verghinc hem noit te goede.</l>
<l>Weltijtso sijt met ouermoede.</l>
<l>Vochten sonder ghebot ons heren.</l>
<l>Moesten si met scanden keeren.</l>
<l>Ende alsijs gode lieten ghebruken.</l>
<l>Verwonnen si al sonder huken.</l>
<l>Nv merct doe ezech's4yas  vacht.</l>
<l>Jeghen nabugodonosors cracht.</l>
<l>Sonder ieremias raet.</l>
<l>Ja ne ghesciedem al quaet.</l>
<l>Hi ward gheuaen monster ende stede.</l>
<l>Ward oec gheuelt dermede.</l>
<l>lees sedechias</l>
<l>Mar nochtan dies conincs sede.</l>
<l>Ende uwe ende uwer heren mede.</l>
<l>Hoe onghelijc dat ghi hem sijt.</l>
<l>Jeremias die teerre tijt.</l>
<l>Riep dat men die stede soude vaen.</l>
<l>Ne wilde niemene dod slaen.</l>
<l>Mar ghi ic late sijn de mord.</l>
<l>Die ghi ghewrocht ebt in de pord.</l>
<l>Jn ebber niet te segghene stade.</l>
<l>Omdat ic v uwe salecheit rade.</l>
<l>Doedi te mi ward dat ghi mocht.</l>
<l>Die mord die ghi ebt ghewrocht.</l>
<l>Ende die ghi noch doet alle tijt.</l>
<l>Ne wildi niet dat men v vermijt.</l>
<l>Ja ne wasset oec aldus.</l>
<l>Wilen doe antiocus.</l>
<l>Besetten adde dese stede.</l>
<l>Ons vorders trakenvd mede.</l>
<l>Ende bleuen dod die stad gheuaen.</l>
<l>Die tempel ghewoest sonder waen.</l>
<l>Ende stoet .iii't!. iaer tien stonden.</l>
<l>Al woeste dor onse sonden.</l>
<l>Ende wat elpet dat ic meer castie.</l>
<l>Wi brochten  hier teerst die romsce partie.</l>
<l>Te stridene vp onse pord.</l>
<l>Onser liede quade mord.</l>
<l>Dor de werringhe die bestaen.</l>
<l>Was tusscen aristobolus ende ircaen.</l>
<l>Derre twee ghebroedre onvrede.</l>
<l>Brochte te onpaise  de stede.</l>
<l>Ende god dede wesen onderdaen.</l>
<l>Die iueden die sonder waen.</l>
<l>Onwerdech waren te sine vri.</l>
<l>Den romeinen al bedi.</l>
<l>Darna so ghevielt siden.</l>
<l>Jn aristobolus sons tiden.</l>
<l>Antigonus doe hi was here.</l>
<l>Dat god vp ons balch seere.</l>
<l>Doe quam antipater sone herodes.</l>
<l>Ende sosius met hem merct des.</l>
<l>Ende tromsce herre die ons besaten.</l>
<l>.vi. maende nerrenstelic vtermaten.</l>
<l>lees verwijt</l>
<l>lees Wie brochte</l>
<l>lees pompeiuse in</l>
<l>Sodat wi becochten onse sonden.</l>
<l>Eer  de stad tien seluen stonden.</l>
<l>Berooft was ende seere ondaen.</l>
<l>Ons es gheorloeft sonder waen.</l>
<l>Wapen na onser wet.</l>
<l>Ende eist dat ghire v ieghen set.</l>
<l>Destruxie dats dachterste dach.</l>
<l>Mijn waen es alt wel wesen mach.</l>
<l>Die houden dese heleghe stede.</l>
<l>Dat sire gode laten mede.</l>
<l>Ghebruken ende hem ontsien niet.</l>
<l>Eist dat si doen dat god ghebiet.</l>
<l>Nv segt wat doedi cleen of grod.</l>
<l>Dat mo's4yses in de wet ghebod.</l>
<l>Wat lati dat hi laten hiet.</l>
<l>Ghi sijt een vele argher diet.</l>
<l>Dan sulke heft derde versuolghen.</l>
<l>Wat sonden sijt ghi ne wilter volghen.</l>
<l>Diefte. laghe. mordaet. roef.</l>
<l>Hoerdoem meer dan es gheloef.</l>
<l>Ende visiert dartoe niewe quaethede.</l>
<l>Die niewe tempel die es mede.</l>
<l>Onthoudenesse van desen dinghen.</l>
<l>Ende es ontreint met inboeghelinghen.</l>
<l>Dat die romeine anebeden.</l>
<l>Al tote hier van haren steden.</l>
<l>Ende beterden oec na onse wet.</l>
<l>Haer zeden dicke bet.</l>
<l>Sal hi v in staden staen.</l>
<l>Dar ghi dus suare vp ebt mesdaen.</l>
<l>Ghi sijt simpel ende gherecht.</l>
<l>Ghi ebt met suueren handen echt.</l>
<l>Gode om hulpe ghebeden.</l>
<l>Ezechias van deser stede.</l>
<l>Den coninc bod hi sulke hande.</l>
<l>Te gode doe sine viande.</l>
<l>Hiervoren laghen die god versloech.</l>
<l>Dochtsi v wesen ghelijc ghenoech.</l>
<l>Cennacherub die sinen eet brac.</l>
<l>Dar ne god omme verstac.</l>
<l>Ende titus die hier eeschst sijn recht.</l>
<l>Hi ne wil el niet nv no echt.</l>
<l>Dan ghi hem dient met sulker auen.</l>
<l>lees Ende</l>
<l>lees inborelinghen</l>
<l>Als v vorders den sinen plaghen.</l>
<l>Doedi dat ghi gheft den vrede.</l>
<l>Beede den tempel ende der stede.</l>
<l>Si laten v lands gods ende der wet.</l>
<l>Wel ghebruken onbelet.</l>
<l>Het es verwoetheit grod te waren.</l>
<l>Dat wi gode alsulc begaren.</l>
<l>Den quaden te sine als den goeden.</l>
<l>Ne cundi niet dat gheuroeden.</l>
<l>Dat hi ter eerster nacht ondede.</l>
<l>Cennacherub ende sijn volc mede.</l>
<l>Als hi hier viel vor de stad.</l>
<l>Wildi v elpen merct wel dat.</l>
<l>Hi adde tselfs ghedaen desen.</l>
<l>Van pompeius moghedijt lesen.</l>
<l>Ende van sosiuse die wonnen die stede.</l>
<l>Dat hem god gheen quaet ne dede.</l>
<l>Vaspasiaen die galilee.</l>
<l>Destruerde wat derdem mee.</l>
<l>Hi es gheplaghet als ghi moghet horen.</l>
<l>Hi es der werelt here ghecoren.</l>
<l>Titus die leecht vor die stad.</l>
<l>Deus hoe suaer es sijn gatsat.</l>
<l>Dat god bi miraclen toghet.</l>
<l>Die fonteinen die waren verdroghet.</l>
<l>Vor sine comst verre ende na.</l>
<l>Ja die fonteine van siloa.</l>
<l>Dar men cume eenech water vant.</l>
<l>Sijn so riue alnv tehand.</l>
<l>Dat si den menscen ende den herre.</l>
<l>Water ghauen na haren gherre.</l>
<l>Merct dat wilen god vertoghede.</l>
<l>Als siloa verdroghede.</l>
<l>Doe nabugodonosor de stede.</l>
<l>Brac ende den tempel mede.</l>
<l>Nochtan als ic ebbe ghehord.</l>
<l>Was beter volc doe in de pord.</l>
<l>Dan nv es na die warhede.</l>
<l>God heft als ic wane de stede.</l>
<l>Ghelaten ende es nv ter tijt.</l>
<l>Met hem dar ghi ieghen strijt.</l>
<l>Want elc goet man scuvt quade ghesaten.</l>
<l>Ende moet die meisniede aten.</l>
<l>Waendi es god met uwen sonden.</l>
<l>Die hemelicheit siet tallen stonden.</l>
<l>Ende hord al des men suighen mach.</l>
<l>Wats met v vp desen dach.</l>
<l>Bedect en es al tehanden.</l>
<l>Cont worden al uwen vianden.</l>
<l>V quaetheit es cont nv ter tijt.</l>
<l>Want ghi sijt vermaledijt.</l>
<l>Ende alle daghe sal sijn van der scare.</l>
<l>Ghelijc alst om here ware.</l>
<l>Mar nu  eene strate allene.</l>
<l>Ter salecheit ende el neghene.</l>
<l>Want god den ghenen quijt ende vrijt.</l>
<l>Die haer sonden ebben belijt.</l>
<l>Ende dan penitentie doet.</l>
<l>Werptwech de wapinen volc uerwoet.</l>
<l>Scaemt v dat land es testord.</l>
<l>Keert v oghen weder ende vord.</l>
<l>Siet wat sconeden ghi ebt verdaen.</l>
<l>Stad ende tempel wildijt verstaen.</l>
<l>Van meneghen volke diere offrande.</l>
<l>Wie salretoe draghen de brande.</l>
<l>Elc man mocht willen dat stoede.</l>
<l>Wat was oit van erdscen bloede.</l>
<l>Diere dan dit werc allene.</l>
<l>A's4y  dulre ende arder dan steene.</l>
<l>Ne achti dies no meer no minder.</l>
<l>Merct v wijf ende uwe kinder.</l>
<l>Ende uwe maghe die welsaen al.</l>
<l>Of van onghere of van stride verderuen sal.</l>
<l>Jc weet wel mijn moeder ende mijn wijf.</l>
<l>Mine maghe sullen haer lijf.</l>
<l>Met v darbinnen auenturen.</l>
<l>Ende waent sulc bedi ter curen.</l>
<l>Dat ic daromme aldus spreke.</l>
<l>Slase dod ghenendeleke.</l>
<l>Sturdi tbloet van hem mede.</l>
<l>Ja mi seluen slaet dod ter stede.</l>
<l>Dinket v sijn vrome ende eere.</l>
<l>Verderuet niet dit land so seere.</l>
<l>Als iosephus met groten weene.</l>
<l>Dus riep an de stad ghemeene.</l>
<l>Die murdeners waren noit so goet.</l>
<l>lees Ende alle daghe hout ghi strijt. Wie die archste sal sijn van der scare.</l>
<l>hier ontbreekt es</l>
<l>lees goede</l>
<l>Dat sirean keerden haren moet.</l>
<l>Want wanhope adse gheuaen.</l>
<l>Mar tfolc adde anders gherne ghedaen.</l>
<l>Het wilde ten romeinen vlien.</l>
<l>Dar waerre ghenoech van dien.</l>
<l>Die al haer goet van der stad.</l>
<l>Gauen om cleenen scat.</l>
<l>Ende suolghen tgelt in haren lechame.</l>
<l>Dat hem gheen rouer ne name.</l>
<l>Ende vloen aldus ten vianden.</l>
<l>Darna ontloedensi hem tehanden.</l>
<l>Ende cochten lijftocht metten ghelde.</l>
<l>Titus  diese adde in ghewelde.</l>
<l>Lieter vele enengaen vri.</l>
<l>Vele te meer liepervd bedi.</l>
<l>Omdat si mochten ontgaen der plaghe.</l>
<l>Ende vri enengaen sonder claghe.</l>
<l>Mar ian ende s's4ymoen.</l>
<l>Ende die waren an haer doen.</l>
<l>Wachten dies also seere.</l>
<l>Dat hem niemene ontkeere.</l>
<l>Alsi daden dat die romeine.</l>
<l>Niet souden sijn der stad ghemeine.</l>
<l>Vp wien mens waende cleene of grod.</l>
<l>Die coes al tehand de dod.</l>
<l>Mar het dede aleen den riken.</l>
<l>Dat bliuen of dat enenstriken.</l>
<l>Daden of ne daden men teecht hem an.</l>
<l>Ende so moestent sijt besteruen dan.</l>
<l>Omdat men goet an mochte winnen.</l>
<l>Plaghe ende ongher wies altoes binnen.</l>
<l>Dar was gheen coren openbare.</l>
<l>Mar die dieue haerentare.</l>
<l>Ondersochten huse ende hoeke.</l>
<l>Ende dar sijt vonden slaghe ende vloeke.</l>
<l>Gauen si hem ende nament dan.</l>
<l>Vondsi niet wijf ende man.</l>
<l>Tormenterdensi om haer wisen.</l>
<l>Si bewaenden hem van spisen.</l>
<l>Vp wien si saghen die staen mochte.</l>
<l>Ende dien namen sijt of onsochte.</l>
<l>Ende die van onghere tesuollen lach.</l>
<l>Dien wonden si sonder dodslach.</l>
<l>Die van onghere souden steruen saen.</l>
<l>[Sine] [wilden] [niet] [al] [dod] [slaen.]</l>
<l>Om een mudde tarwen gauen de rike.</l>
<l>Al haer goet ghemeenlike.</l>
<l>Ende om een mudde ghersten darmee.</l>
<l>Dan sloetsi hem met groter ontfarmee.</l>
<l>Jn huvs ende maecterof brod.</l>
<l>Jammerlike na haer nod.</l>
<l>Some braecsi tarwe ende cuhetse echt.</l>
<l>Dar ne was niewer tafle gherecht.</l>
<l>Alf deech traken sijt vten viere.</l>
<l>Dat brod ende atent als wilde diere.</l>
<l>Die moghenst waren adden iet.</l>
<l>Mar die arme ne adden niet.</l>
<l>Ongher doet alle scaemte vergheten.</l>
<l>Dat wijf nam den manne teten.</l>
<l>Tkint der moeder. moeder den kinde.</l>
<l>Niemen ne was die men so minde.</l>
<l>Menne vergat sijns om de spise.</l>
<l>De rouers mercten dese wise.</l>
<l>Ende waerso was een huvs besloten.</l>
<l>Liepsi vp  met hare roten.</l>
<l>Omdat si waenden dat menre at.</l>
<l>Dan namen si vp algader dat.</l>
<l>Sulc at die spise alf ghecuet.</l>
<l>Dulc  alf ghesuolghen die ward gheduet.</l>
<l>So bi der storten dat hise liet varen.</l>
<l>Vd haren monde naemsise te waren.</l>
<l>Grau man no wijf no kint.</l>
<l>Ne adden dar vordeels niet eentwint.</l>
<l>Men scueredse om eten als honde.</l>
<l>Kinder die in haren monde.</l>
<l>Eten adden ontraket sijt dan.</l>
<l>Sodat si hinghen deran.</l>
<l>So scuddensise of danen onwerde.</l>
<l>Ende sloeghense ieghen derde.</l>
<l>Sulc dies ghewaer ward te voren.</l>
<l>Dat sine spise was verloren.</l>
<l>Ende sualcse in eerse de rouers namen.</l>
<l>lees darme</l>
<l>lees ontfarme</l>
<l>lees Sulc</l>
<l>So dedemen hem so suare mesquamen.</l>
<l>Men tracse bi der scamelichede.</l>
<l>Ende stac hem staken int fundament mede.</l>
<l>Om te ebbene een brod.</l>
<l>Dedemen hem torment so grod.</l>
<l>Men cont ghesegghen van weene.</l>
<l>Of om  een handvul mels allene.</l>
<l>Ja sulke die slopen vter pord.</l>
<l>Ende duere al tromsce herre vord.</l>
<l>Ende cruvt vp den acker namen.</l>
<l>Alsi ter stadward quamen.</l>
<l>Watsosi brochten was verraden.</l>
<l>Ende alsi dan dor gode baden.</l>
<l>Dat mens hem een lettelkin gaue.</l>
<l>Ne mochten si niet ebben deraue.</l>
<l>Mar si mochtens hem danc grod.</l>
<l>Weten. sloechsise niet dod.</l>
<l>DEse grote iammerhede.</l>
<l>Doghede de meente van der stede.</l>
<l>Mar so was een rike man.</l>
<l>Dien leedmen vor den tiran.</l>
<l>Verranesse teechmen hem ane.</l>
<l>Of dat si wilden ontslupen dane.</l>
<l>Dar was gheen onscult els dan tleuen.</l>
<l>Die van s's4ymoene was verdreuen.</l>
<l>Ende berouet ontfinc ian.</l>
<l>Tselfs dede oec s's4ymon dan.</l>
<l>Dus scincte elc andren dar metten bloede.</l>
<l>Ende deelden der liede lijf ende goede.</l>
<l>Harre sacheit  droeghen si ouereen.</l>
<l>Dar ne was els werringhe negheen.</l>
<l>Dan om die houerhand.</l>
<l>Jc wane wel dat men noit ne vant.</l>
<l>Stede die ghedoghede sulc leet.</l>
<l>Noch noit was nadat ict weet.</l>
<l>So onghenadech volc no so quaet.</l>
<l>Als noch hiernaer ghescreuen staet.</l>
<l>Titus spoede met groter cracht.</l>
<l>Te draghene an de mure dracht.</l>
<l>Ende hiet dat men wachte wale.</l>
<l>Die iueden die dor die dale.</l>
<l>Liepen om te haelne spise.</l>
<l>lees scalcheit ?</l>
<l>Sodat mer in sulker wise.</l>
<l>Sulc dach was .d. vinc.</l>
<l>Die men cruvste ende hinc.</l>
<l>Ende gheselde sere eer mense verdede.</l>
<l>Titus adde dies ontfarmechede.</l>
<l>Mar en dochtem niet sijn goet.</l>
<l>So meneghen man dul ende vroet.</l>
<l>Te latene gaen oec dochtem pine.</l>
<l>Tfolc onder sine hoede te sine.</l>
<l>Dus quaemt dat hijs niet verbod.</l>
<l>So vele bleuer aldus dod.</l>
<l>Dat hem te crucene houds ghebrac.</l>
<l>Jnt land dar men te crucen vpstac.</l>
<l>Ghebrac dar om de stede.</l>
<l>De murdeners uerwerden mede.</l>
<l>De porters ende seiden siet.</l>
<l>Hoe men begaet dat iuedsce diet.</l>
<l>Wiere so vliet dus moeti steruen.</l>
<l>Om dat iammerlike bederuen.</l>
<l>Dat si saghen van den haren.</l>
<l>Bleuer vele binnen te waren.</l>
<l>Ontieren si wisten tware.</l>
<l>Oec wasser sulc die openbare.</l>
<l>Vpliep als sulc de min scude tanghen.</l>
<l>Dan van onghere te ganghen.</l>
<l>Mar weet wel dat men niemen hinc.</l>
<l>Dan die men met crachte vinc.</l>
<l>Vele dier titus adde gheuaen.</l>
<l>Dedi die hande ofslaen.</l>
<l>Ende sendedse ianne of s's4ymoene.</l>
<l>Dat si mochten bi den doene.</l>
<l>Sien dat hi wilde gheen quaetheit doen.</l>
<l>Die te hem quamen ghevloen.</l>
<l>Ende sine niet ne duonghen mede.</l>
<l>Te verderuene de stede.</l>
<l>Mar behilden lijf ende goet.</l>
<l>Ende den tempel die noch stoet.</l>
<l>Ende toochden wel dat si onlanc.</l>
<l>Souden doghen sijn beduanc.</l>
<l>Mar dar si vp die mure stonden.</l>
<l>Vloecten si met haren monden.</l>
<l>Titus ende vaspasiane.</l>
<l>Ende seiden dat si de dod eer ane.</l>
<l>Wilden gaen eer eighin te sine.</l>
<l>Die romeine met groter pine.</l>
<l>Hadden vuldreghen hare dracht.</l>
<l>Hoghe ghemaect dicke ghevult de gracht.</l>
<l>Jn meie vp den .xxix. dach.</l>
<l>Als ian al dat versach.</l>
<l>Dat si adden eenen dijc na.</l>
<l>Ghemaect den tur antonia.</l>
<l>Onderminerdi ghene dracht.</l>
<l>Met oute ondersetti dach ende nacht.</l>
<l>Ende droecherin smout ende vier.</l>
<l>Sodat de brand ward onghier.</l>
<l>Ende thout verbarn dar derde vp lach.</l>
<l>Doe sanct ende gaf eenen groten slach.</l>
<l>Das bleef al ghent werc verloren.</l>
<l>Des adden de romeine toren.</l>
<l>Twee daghe darnar tracvd s's4ymoen.</l>
<l>Want de romeine begonden doen.</l>
<l>Hare ramme ten mure ward.</l>
<l>Als te brekene mettervard.</l>
<l>Hi ende de sine liepen sciere.</l>
<l>Ende ontstaken twerc met viere.</l>
<l>Si ne sparden sot  no suard.</l>
<l>Al sloechmense al onuerward.</l>
<l>Liepen si ende ontstaken tingien.</l>
<l>Alst die romeine ebben ghesien.</l>
<l>Liepsiretoe ende wildent onsetten.</l>
<l>Mar die iueden dadense letten.</l>
<l>Die handghemens dar ieghen hem waren.</l>
<l>Die mantele bernden sonder sparen.</l>
<l>Sodat oec dingiene ontstaken.</l>
<l>Die romeine saghen de saken.</l>
<l>Dat si berinct waren met viere.</l>
<l>Ende weken ten tenten sciere.</l>
<l>Dar hem die iueden volchdennaer.</l>
<l>Ende leuerden hem wijch arde suaer.</l>
<l>Dar scodmen ende dar sloechmen sere.</l>
<l>Die romeine dor de eere.</l>
<l>Die iueden dor die grote nod.</l>
<l>Titus vernam desen strijt grod.</l>
<l>Ende quamtoe ende scalt de sine.</l>
<l>lees scot</l>
<l>lees onuervard</l>
<l>Hi bestontse met groter pine.</l>
<l>Doe ne wasser gheen staen.</l>
<l>Si waren alle dod of gheuaen.</l>
<l>Adsi niet aestelike mede.</l>
<l>Wederghekeert in de stede.</l>
<l>Nv waren de ramme ende oec de dracht.</l>
<l>Verbernt met groter cracht.</l>
<l>Des waren die romeine erre.</l>
<l>Want het dochtem wesen verre.</l>
<l>Te winne de stad sonder ingien.</l>
<l>Titus nam sinen raet mettien.</l>
<l>Sulc reet al tfolc vp eene vre.</l>
<l>Te stridene vp hare mure.</l>
<l>Want si noit in stride ne quamen.</l>
<l>Jeghen al therre tesamen.</l>
<l>Andre rieden  hout ende dracht.</l>
<l>Echt te draghene in de gracht.</l>
<l>Andre rieden dat men de dale.</l>
<l>Soude besitten altemale.</l>
<l>Dar si ghenen vdganc adden mede.</l>
<l>Die ongher soude winnen de stede.</l>
<l>Het waer quaet striden vp die liede.</l>
<l>Die de dod minden als miede.</l>
<l>Titus docht sijn ghene eere.</l>
<l>Stille te ligghene emmermeere.</l>
<l>Met sulken herre als met hem lach.</l>
<l>Ende oec docht hem sijn een suaer slach.</l>
<l>Te vechtene vp volc dat was uerwoet.</l>
<l>Dracht te draghene dochtem niet goet.</l>
<l>Ende oec dochtem te grote pine mede.</l>
<l>Tomligghene al de stede.</l>
<l>Doer die diepeit van den dalen.</l>
<l>Ende lietmen oec spise halen.</l>
<l>Men moester te langher ligghen voren.</l>
<l>Oec ontsach hijt hem als wijt horen.</l>
<l>Dat die eere ware te minder.</l>
<l>Laghi al te langhe ghinder.</l>
<l>Doch dochtem best dat hi de stede.</l>
<l>Met eenen mure al ommedede.</l>
<l>Ende hise beslote al haer vdlopen.</l>
<l>Si mochten vallen in wanhopen.</l>
<l>Ende vpgheuen also de stad.</l>
<l>Of worden van onghere mat.</l>
<l>Dies ghebod hi al den heren.</l>
<l>Dat si hem dartoe souden keeren.</l>
<l>Dat therre al te werke ghinghe.</l>
<l>God gaf hem moet sonderlinghe.</l>
<l>Dat al therre meerre ende minder.</l>
<l>Ghewillike dede ghinder.</l>
<l>Selue trostiretoe die here.</l>
<l>De mur adde te sinen keere.</l>
<l>.xl. stadien ommeganc.</l>
<l>Als dachte sijn de mile lanc.</l>
<l>Darbuten maecti .xiii. casteele.</l>
<l>Elken staende te sinen deele.</l>
<l>Ende al dat werc weet sonder waen.</l>
<l>Was binnen .iij. daghen vuldaen.</l>
<l>Niemen ghelouets dan diet sach.</l>
<l>Jn elken casteel so lach.</l>
<l>Volc ghewapent sterc van machten.</l>
<l>Snachts so waerre drie sciltwachten.</l>
<l>Deerste hilt hi ende gheen ander.</l>
<l>Dander van eg's4ypten alexander.</l>
<l>Die conincstauele hilden de derde.</l>
<l>Dar ne was ruste no verde.</l>
<l>Eer deen ghinc slapen was dander ghereet.</l>
<l>Dit was al den nacht godeweet.</l>
<l>Nv waren de iueden buter hopen.</l>
<l>Van vdgane of van ontlopen.</l>
<l>Die ongher wies sere ghinder.</l>
<l>Hus  waren vul wijf ende kinder.</l>
<l>Die van onghere laghen dod.</l>
<l>Die weghe cleen ende grod.</l>
<l>Laghen vul onder  die men claghede.</l>
<l>Die ionghe liede ende die maghede.</l>
<l>Ghinghen te blasen in der ghebare.</l>
<l>Alsoft een ghesperte ware.</l>
<l>Ende vielen dar si ghinghen dod.</l>
<l>Men dalfer niemen cleen no grod.</l>
<l>Men mochte dat was dommeganc.</l>
<l>Ende diere leueden waren te cranc.</l>
<l>Sulc dalf den andren ende starf vp hem.</l>
<l>Menech in iherusalem.</l>
<l>Ghinc leuende ten graue.</l>
<l>Dar ne was weenen no screihen aue.</l>
<l>lees ouder</l>
<l>Die ongher benaemt ende die onwille.</l>
<l>Al de stede was plomp ende stille.</l>
<l>Vul dode die huvs waren die graue.</l>
<l>So quamen die dieue ende traken hem aue.</l>
<l>Tselue dat si addenane.</l>
<l>Ende ghinghen dan grimende dane.</l>
<l>Ende dorstaken die kaitiue.</l>
<l>Te siene of si noch waren in liue.</l>
<l>Bader oec iemen omme verslaen.</l>
<l>Dat hi wilde den ongher ontgaen.</l>
<l>Dien ontseidmen openbare.</l>
<l>Teersten ghebodsi aldare.</l>
<l>De dode te deluene om den stanc.</l>
<l>Die hem was al te stranc.</l>
<l>Doe ne constent sijt niet vulbringhen wale.</l>
<l>Ende worpense buten in den dale.</l>
<l>Doese titus anesach.</l>
<l>Hoe elc dar ghesuollen lach.</l>
<l>Versuchti met herten seere.</l>
<l>Ende bod te hande te onsen here.</l>
<l>Ende toghet dar gods ghewout.</l>
<l>Dat niet ne ware sijn scout.</l>
<l>Als de romeine dat versaghen.</l>
<l>Dat die dieue stille laghen.</l>
<l>Want si breke ebben begonde.</l>
<l>Maketsi bliscap tien stonden.</l>
<l>Si adden haren wille ter cuere.</l>
<l>Vele stonder bi den mure.</l>
<l>Ende togheden spise ghenoech.</l>
<l>Om haer viande onghevoech.</l>
<l>Nochtan mochtsise niet doen wiken.</l>
<l>Titus ontfarmets den riken.</l>
<l>Dat tghemene volc so verdarf.</l>
<l>Ende wilt verlossen anderwarf.</l>
<l>Ende dede echt wederdraghen dracht.</l>
<l>Ende dicke maken  met groter cracht.</l>
<l>Nochtan was hem thout niet so na.</l>
<l>Sine halent .cc.  stadia.</l>
<l>Jeghen antonia crachtelike.</l>
<l>Dedi draghen drie dike.</l>
<l>Meerre dan die eerste waren.</l>
<l>Selue troeste hi de scaren.</l>
<l>lees xc</l>
<l>Ende seide ghi ebt in uwe hande.</l>
<l>Die dieue uwe viande.</l>
<l>Mar die mordadeghe caitiue.</l>
<l>Nachten van zielen no van liue.</l>
<l>Nochtan dat hem dit ghesciede.</l>
<l>Carkerde si die verhongherde liede.</l>
<l>Ja s's4ymoen dede vermorderen  mede.</l>
<l>Marchiase  die hem ghealp der stede.</l>
<l>Ende meneghen andren ende  hiet.</l>
<l>Dat mense ne dolue niet.</l>
<l>Josephus vader ebsi gheuaen.</l>
<l>Ende in den carker ghedaen.</l>
<l>Dartoe ghebodesi eene sake.</l>
<l>Dat niemen an hem ne sprake.</l>
<l>Omdat hi ware verradre grod.</l>
<l>Wiesoreom claghede hi bleef dod.</l>
<l>Dit sach een die hiet iudas.</l>
<l>Die van s's4ymoens side was.</l>
<l>Ende eenen tur oec van hem helt.</l>
<l>Hem .x. van sire ghewelt.</l>
<l>Sprac dus an segt hoe langhe.</l>
<l>Sulwi sijn in desen beduanghe.</l>
<l>Den quaetsten die es dien oudwi trouwe.</l>
<l>Nv doet ons die ongher rouwe.</l>
<l>Die romeine sullen in sijn saen.</l>
<l>Hets best dat wi in hand gaen.</l>
<l>Ende ons behouden ende de stede.</l>
<l>Wat mesfalt s's4ymoene mede.</l>
<l>Of hi vercoopt dat hi verdient.</l>
<l>Hi ende sine .x. vrient.</l>
<l>Droeghens ouereen ghemeine.</l>
<l>Dus riepsi an die romeine.</l>
<l>Dies some ne ghelofden niet.</l>
<l>Some adden onwerd haer ghebiet.</l>
<l>Als die de staet waenden ebben saen.</l>
<l>Als titus om ontfaen.</l>
<l>Darward es met lieden comen.</l>
<l>Heft s's4ymoen selue vernomen.</l>
<l>Ende wan den tur vp ghenen dach.</l>
<l>Ende dar dat romsce herre toesach.</l>
<l>Sloech hire dod ter seluer vre.</l>
<l>Ende warpse buten mure.</l>
<l>Matthiase</l>
<l>Aldar was iosephus buter stad.</l>
<l>Die altoes om vpghenen  bat.</l>
<l>Met eenen steene warp menne int houet.</l>
<l>Dat hi nederviel verdouet.</l>
<l>De iueden liepenvd mede.</l>
<l>Om hem te draghene binnen der stede.</l>
<l>Mar titus deden alen in den twiste.</l>
<l>Die nochtoe niet van hem ne wiste.</l>
<l>Weder hi leuende was so dod.</l>
<l>Binnen makesi bliscap grod.</l>
<l>Jn der maniere of hi dod ware.</l>
<l>Als sijn moeder horde de mare.</l>
<l>Jn den carker dar soe lach.</l>
<l>Maket soe iammerlic gheslach.</l>
<l>Mar de loghene ward ghecort saen.</l>
<l>Want hi varinghe  vpghestaen.</l>
<l>Ende quam ende riep ten mordenaren.</l>
<l>Niet arde langhe hiernaer te waren.</l>
<l>Salic van v wrake ontfaen.</l>
<l>Tghemene volc was vro sonder waen.</l>
<l>Mar den murdeners waest leet.</l>
<l>Sulc spranc dar vten mure ghereet.</l>
<l>Sulc droech steene in der ghebare.</l>
<l>Alsof hi ghinghe vechten dare.</l>
<l>Ende liepenvd ten romscen scaren.</l>
<l>Dat bestarf menech te waren.</l>
<l>Want si van onghere te vele aten.</l>
<l>Dus starfer menech vtermaten.</l>
<l>Sulc was die hem wachten began.</l>
<l>Dien quam eene andre plaghe an.</l>
<l>DE suriane vernamen eene dinc.</l>
<l>Dat dar een ter cameren ghinc.</l>
<l>Vd sinen messe gaderdi gout.</l>
<l>Want derre was vele menesfout.</l>
<l>Jn de pord doet haer wel stont.</l>
<l>Doe dat ward int herre cont.</l>
<l>Dat de vluchteghe vul gouds waren.</l>
<l>Die suriane met haren scaren.</l>
<l>Ende darrabine ondadense ende sochten.</l>
<l>Tgout dat si versuolghen brochten.</l>
<l>Dit was eene suare plaghe sonder waen.</l>
<l>Vp eenen nacht worder .ii.m. ondaen.</l>
<l>lees gheuen</l>
<l>lees gheclach</l>
<l>hier ontbreekt was</l>
<l>lees menechfout</l>
<l>Hierom was titus arde gram.</l>
<l>Als hi die mare vernam.</l>
<l>Hi adse naer alle ghesleghen dod.</l>
<l>Die princen hi vor hem ombod.</l>
<l>Ende hiet dat men hem tleuen name.</l>
<l>Wieso meer dade sulke mesquame.</l>
<l>Mar dat ghebot niet vele ne dede.</l>
<l>Want vrecheit ende ghirechede.</l>
<l>Ne ontsiet pine ofte dod.</l>
<l>De wilke  van winnen es grod.</l>
<l>Si willen emmer wesen  rike.</l>
<l>Ghene sonden sijn haer ghelike.</l>
<l>God die tfolc adde uerwaten mede.</l>
<l>Hadde alle salechede.</l>
<l>Den iueden in verdoemenesse ghekeert.</l>
<l>Bediso wasser menech ontheert.</l>
<l>Al adde titus dus verboden.</l>
<l>Si ghinghen stillike doden.</l>
<l>Ende daden iammerlijc beiach.</l>
<l>Om desen suaren wederslach.</l>
<l>Keerder vele weder ter stede.</l>
<l>Jan de felle hort wat hi dede.</l>
<l>Als hi ant folc nemmee ne vant.</l>
<l>Stac an de vate sine hand.</l>
<l>Dar men mede in den tempel diende.</l>
<l>Ende rouetse ende sine vriende.</l>
<l>Mar die cireit die augustus daer.</l>
<l>Ende sijn wijf sende ouer menech iaer.</l>
<l>Liet hi bliuen onberouet.</l>
<l>Want de keiser des ghelouet.</l>
<l>Van rome adde den tempel vercoren.</l>
<l>Ende daden hem eeren dartevoren.</l>
<l>Nv roofde een iuede menech prosent.</l>
<l>Dat dar van verren was ghesent.</l>
<l>Oec verterdi dolie ende den wijn.</l>
<l>Hi ende de ghesellen sijn.</l>
<l>Dar men mede diende onsen here.</l>
<l>Jc wane dies hoeso ment keere.</l>
<l>Waren dar de romeine niet comen.</l>
<l>Si adden argheren ende ghenomen.</l>
<l>Si waren versonken metter stede.</l>
<l>Of in de louie verdronken mede.</l>
<l>lees wille</l>
<l>Of metter blexeme verbrant.</l>
<l>Oft verdoruen als sodoma tland.</l>
<l>Want si waren van argher viten.</l>
<l>Dan noit waren de sodomiten.</l>
<l>Nochtan twi soudic al bi sticken.</l>
<l>Den torment van der stede micken.</l>
<l>Een hiet annius was ontfloen.</l>
<l>Van den mordadeghen s's4ymoen.</l>
<l>Die ter porten was gheset.</l>
<l>Hi suoer dat bi sire wet.</l>
<l>Tote titus die dat dochte.</l>
<l>Datmen te sire porten vdbrochte.</l>
<l>Dode  dusent man.</l>
<l>Ende dartoe .xv'hm. nochtan.</l>
<l>Ende .lxxx. dats een suaer slach.</l>
<l>Van den aprille vp den .xiiii. dach.</l>
<l>Toten eersten dach van iulius.</l>
<l>Van hem heftmen bescreuen dus.</l>
<l>Doch so dalfmen vele der beste.</l>
<l>Ende warper vele ouer de veste.</l>
<l>Mar edel liede seiden darnaer.</l>
<l>Die oec waren ontlopen daer.</l>
<l>Datter tallen porten te waren.</l>
<l>.vi'hc.dusent  gheworpen waren.</l>
<l>Want dar ne was niet volcs ghenoech.</l>
<l>Dat die andre vtedroech.</l>
<l>Nochtan laghen si bi groten roten.</l>
<l>Die huse vul ende al besloten.</l>
<l>Want sidentdat alomme de stede.</l>
<l>De mur was ghemaket mede.</l>
<l>Ende si gheen cruvd halen ne mochten.</l>
<l>Messine proueihen si besochten.</l>
<l>Ende aten tmes met haren monde.</l>
<l>Dat niemen anghesien ne conde.</l>
<l>Weet wel dat den romeinen ofdochte.</l>
<l>Als men hem de mare brochte.</l>
<l>Dan dede den murdenerren niet.</l>
<l>Die toesaghen dit verdriet.</l>
<l>Want tongheual maketse blent.</l>
<l>Dat hem an was ghesent.</l>
<l>Ende al der steden oec met hem.</l>
<l>Ende dien van iherusalem.</l>
<l>Nv salic v saen tellen vord.</l>
<l>hier ontbreekt .c.</l>
<l>Hoedat men wan die heleghe pord.</l>
<l>Uan iherusalem die plaghe.</l>
<l>Meeredde vord alle daghe.</l>
<l>Want so den murdeners meer ghebrac.</l>
<l>So hem de sin meer ontstac.</l>
<l>Te doene haer mordadechede.</l>
<l>So vul dode was de stede.</l>
<l>Dat eiselic was an te siene.</l>
<l>Hier terdmer .v. ende hier .x.</l>
<l>Ende die stanc was arde grod.</l>
<l>Recht als tfolc laghe versleghen dod.</l>
<l>Dar een wijch uerwonnen ware.</l>
<l>Niemen diet sach openbare.</l>
<l>Ne bepensden hem van dien.</l>
<l>Dat hem tselfs saen sal ghescien.</l>
<l>Ende al adden die romeine ghepijnt.</l>
<l>Om hout te haelne alst wel scijnt.</l>
<l>Dracht te draghene an antonia.</l>
<l>.xx.  stadien verre of na.</l>
<l>Adsi al vpgheruet dat hout.</l>
<l>Doch vulmakesijt met ghewout.</l>
<l>Haer dracht binnen .xxi. daghen.</l>
<l>Wel weet dat si hem ontsaghen.</l>
<l>Der iueden ofwinnen met viere.</l>
<l>Want si in gheere maniere.</l>
<l>Waer wisten alen ander hout.</l>
<l>Al waren oec die iueden bout.</l>
<l>Si ontsaghen die hoghe dracht.</l>
<l>Want bernesise niet met groter cracht.</l>
<l>Hem dochte de stede sijn verloren.</l>
<l>Dus setten die romeine dervoren.</l>
<l>Ghewapint volc ende sterc ter werre.</l>
<l>Jan de quade ende sijn herre.</l>
<l>Die antonia den tur helt.</l>
<l>Quam met viere vte met ghewelt.</l>
<l>Ende waende dingiene ende de dracht.</l>
<l>Ofwinnen met sire cracht.</l>
<l>Mar hi ne dede bederue negheen.</l>
<l>Want sijn volc droech niet ouereen.</l>
<l>Oec ghebrac hem dapperheit ende moet.</l>
<l>Ende aldar tromsce volc oec stoet.</l>
<l>Droeghen si ouereen das oec mede.</l>
<l>Elken te steruene vp sine stede.</l>
<l>lees xc</l>
<l>Of te bescermene haer dracht.</l>
<l>Dus keerde ian met sire cracht.</l>
<l>Dit ghesciede dart menech sach.</l>
<l>Jn iulius vp den eersten dach.</l>
<l>Ende als de iueden hem straken.</l>
<l>Die romeine den ram staken.</l>
<l>An antonia den mur.</l>
<l>Der iueden werre die was stuvr.</l>
<l>Van bouen vp de romeine neder.</l>
<l>Doe quam de nacht die haer ne weder.</l>
<l>Ne liet ghesien ende scietse ontwee.</l>
<l>Mar de mur gleed min no mee.</l>
<l>Dan dar ter stede dar ian.</l>
<l>Onderminerde de valsce man.</l>
<l>Doe hi de dracht versinken dede.</l>
<l>Als ic hier sprac ter stede.</l>
<l>Mar binnen  ieghen de scure.</l>
<l>Een stic van eenen andren mure.</l>
<l>Jan ghemaect die hem ontsach.</l>
<l>Te voren ieghen den seluen dach.</l>
<l>TEerst waren die romeine vro.</l>
<l>Mar doe si binnen saghen also.</l>
<l>Den andren mur doe war si gram.</l>
<l>Mar een dinc hem wel bequam.</l>
<l>Dat men bi den ghescuerden mure.</l>
<l>Vp mochte clemmen ter cuere.</l>
<l>Mar niemen durst eerst angaen.</l>
<l>Want wiesoet dade hi storue saen.</l>
<l>Titus versaemde in sijn herre.</l>
<l>Die strarct  waren in de  werre.</l>
<l>Ende trostedse met sconre tale.</l>
<l>Oec seidi openbare wale.</l>
<l>Diet teersten bestonde behildijttleuen.</l>
<l>Hi soudem sulke ghifte gheuen.</l>
<l>Dats al therre soude ebben nijt.</l>
<l>Al sijn volc dat sueech ter tijt.</l>
<l>Want de vrese was te suaer.</l>
<l>Sonder een ridder was daer.</l>
<l>Sibinus  hiet hi als wijt horen.</l>
<l>Ende was vd surien gheboren.</l>
<l>Een bruvn een magher man een coene.</l>
<l>lees traken</l>
<l>hier ontbreekt hadde</l>
<l>lees starcst</l>
<l>lees Sabinus</l>
<l>Hi was die hem vermat te doene.</l>
<l>Titus bede nadat hi wilde.</l>
<l>Sijn hooft decti metten scilde.</l>
<l>Ende clam vp den gheualnen mure.</l>
<l>Si .xi. volchden hem ter cuere.</l>
<l>Mar hi stiep verre voren allene.</l>
<l>Dor al dat men grote steene.</l>
<l>Vp hem warp ende seere scod.</l>
<l>Sabin clamvp met morde  grod.</l>
<l>Totedat hi quam ter hoghester stede.</l>
<l>Ende hi die iueden wiken dede.</l>
<l>Mar men mach dauenture wel scelden.</l>
<l>Die meneghe pine suaer doet ghelden.</l>
<l>Scone was dies mans aneganc.</l>
<l>Mar een grod steen quam eerhietlanc.</l>
<l>Diene vallen dede an  plat.</l>
<l>Als de iueden saghen dat.</l>
<l>Bestonden sine alomme mettien.</l>
<l>Hi rechtem vppe de knien.</l>
<l>Ende dechtem metten scilde.</l>
<l>Sire slaghe was hi milde.</l>
<l>Sodat hire vele wonde.</l>
<l>Doe bleef hi dod aldar ter stonde.</l>
<l>.iij. van den .xi. bleuen daer mede.</l>
<l>Ende dachte ghewont dat mense dede.</l>
<l>Ten tenten draghen met gheclaghe.</l>
<l>Dit was in iulius ten derden daghe.</l>
<l>Darna .ij. daghe gheviel bi nachte.</l>
<l>Dat si .xx. vter sciltwachte.</l>
<l>Met eenen rade quamen tesamen.</l>
<l>Eenen banierdraghere si namen.</l>
<l>Ende noch hem tween ende .i. blaser mede.</l>
<l>Nachts met groter durstechede.</l>
<l>Clommen si tote antonia.</l>
<l>De wachte vondsi  slapende hem na.</l>
<l>Dien sloeghen si ende wonnen de mure.</l>
<l>Mettien bliesi te storme sture.</l>
<l>Ende dandre vloen die waenden das.</l>
<l>Datter grod volc vpcomen was.</l>
<l>De keiser vernam de bosine.</l>
<l>Hem wapendi ende de sine.</l>
<l>Ende was deerste diervp clam.</l>
<l>lees moede</l>
<l>lees al</l>
<l>Die iueden vloen als hi quam.</l>
<l>Toten inreste tempel ward.</l>
<l>Die romeine volchden hem tervard.</l>
<l>Mar ians scare ende s's4ymoens mede.</l>
<l>Werdense met groter stouthede.</l>
<l>Dar was een sterc pongijs van binnen.</l>
<l>De romeine wilden den tempel winnen.</l>
<l>Ende de iueden dreuense gaalstga.</l>
<l>Weder tote antonia.</l>
<l>Ghescut ne was daer buere groed.</l>
<l>Met suerden was dar al tghemoet.</l>
<l>Men cont besceden openbare.</l>
<l>Welc deene partie of dandre ware.</l>
<l>Also nouwe waren die pade.</l>
<l>Dar ne adde niemen te wikene stade.</l>
<l>Mar wieso voren stont int herre.</l>
<l>Hi starf of behilt de werre.</l>
<l>Want die van bachten die benamen.</l>
<l>Dat wederwiken al tesamen.</l>
<l>Dus stredensi van na der middernacht.</l>
<l>Toten middaghe met groter cracht.</l>
<l>Dat die romeine niet wonnen in desen.</l>
<l>Docht hem wel ghewonnen wesen.</l>
<l>Dat si antonia die veste.</l>
<l>Hadden eene die alrebeste.</l>
<l>Een prinche was dar hiet iuliaen.</l>
<l>Jn antonia ghestaen.</l>
<l>Neuen skeisers titus side.</l>
<l>Hi saghet ende was onblide.</l>
<l>Dat die romeine achterweken.</l>
<l>Hord hier wonder van hem spreken.</l>
<l>Die spranc danen met ghewelt.</l>
<l>Toten iueden die wonnen tfelt.</l>
<l>Ende dreef die iueden achter voet.</l>
<l>Alleene als een deghen goet.</l>
<l>Want niemen mochten wederstaen.</l>
<l>Meneghen sloechsire  sonder waen.</l>
<l>Dies adde titus wonder grod.</l>
<l>Mar hem volchdena die dod.</l>
<l>Ende tongheual oec dat gheen man.</l>
<l>Die left ghescuwen can.</l>
<l>Want hi gleet ende nederviel.</l>
<l>Vp hem quam menech iuede fel.</l>
<l>lees sloechire</l>
<l>Mar die romeine riepen sere.</l>
<l>Die hem ontsaghen van den here.</l>
<l>Meneghen slach ontfinc die milde.</l>
<l>Van den iueden vp sinen scilde.</l>
<l>Hi waende vpstaen si stakene neder.</l>
<l>Ende hi wonderre vele weder.</l>
<l>Niet saen so ne adsine versleghen.</l>
<l>Want hi was wel ghewapent derieghen.</l>
<l>Eer hi te seere ward verladen.</l>
<l>Niemen durstem staen in staden.</l>
<l>Aldus bleef hi ghinder dod.</l>
<l>Die  adde de keiser rouwe grod.</l>
<l>Dat hi vor hem sulken man.</l>
<l>Dod sach slaen ende hem nochtan.</l>
<l>Niemen mochte staen in staden.</l>
<l>Om die nouwe weghe verladen.</l>
<l>Doe iagheden die iueden darna.</l>
<l>De romeine in antonia.</l>
<l>Titus hiet dat fundament.</l>
<l>Van antonia alomtrent.</l>
<l>Breken ende wijt vtermaten.</l>
<l>Al den heren maken straten.</l>
<l>Josephus riep hi te hem.</l>
<l>Want hi horde dat in iherusalem.</l>
<l>Tfolc was droeue vp dien dach.</l>
<l>Om eene feeste dier vp lach.</l>
<l>Ende menne niet vieren mochte dan.</l>
<l>Hi hiet roepen an ian.</l>
<l>Wardat hi so minde dat striden.</l>
<l>Name met hem die hi wilde tien tiden.</l>
<l>Men gauen wijch gherne ende wale.</l>
<l>Ende hi de stede niet altemale.</l>
<l>Ende den tempel niet onthere.</l>
<l>Hets quaet striden vp onsen here.</l>
<l>Oec hefti hem orlof ghegheuen.</l>
<l>De feeste die was achterbleuen.</l>
<l>Te vuldoene of hi wille.</l>
<l>Dat riep iosephus niet stille.</l>
<l>Jn ebreus tote al den scaren.</l>
<l>Ende bat hem arde seere te waren.</l>
<l>Dat hem des lands ontfarmede bedi.</l>
<l>Ende tfier  dat ware den tempel bi.</l>
<l>Dat sijt dor gode benamen doch.</l>
<l>lees Dies</l>
<l>Ende daden sinen dienst alnoch.</l>
<l>Tghemene volc was droeue ende sueech.</l>
<l>Mar die t's4yran makede ghedreech.</l>
<l>Ende vloecte iosephuse seere.</l>
<l>Ende seide hi nontsach dat hi nemmermeere.</l>
<l>Verliesen soude dat.</l>
<l>Want het ware ons heren stad.</l>
<l>Doe sprac iosephus weder mede.</l>
<l>Te waren du heues oec onse here.</l>
<l>Suuer ghehouden sonder waen.</l>
<l>Ende dune hefs vp hem niet mesdaen.</l>
<l>Dar du vp hopes in deser wise.</l>
<l>Namen di dine daghelicse spise.</l>
<l>Het soudi int herte mescomen.</l>
<l>Gode wies dienst du hefs ghenomen.</l>
<l>Waenstu dat hi di helpen sal.</l>
<l>Du ties dat den romeinen al.</l>
<l>Ende si bescermen onse wet.</l>
<l>Ende heten di vieren alst es gheset.</l>
<l>Wie es hine mochte ontfarmen dies.</l>
<l>De viande al bestu ries.</l>
<l>Willen betren dine mesdaet.</l>
<l>Ende du iuede valsch ende quaet.</l>
<l>Du best argher dan haerre een.</l>
<l>Jan ens lachter gheen.</l>
<l>Jnt ende berounesse van scouden.</l>
<l>Du segs du wilt tland behouden.</l>
<l>Nv merc die coninc ieremias.</l>
<l>Die hier wilen here was.</l>
<l>Gaf hem vp dien van bab's4ylone.</l>
<l>Omdat hi dese stede scone.</l>
<l>Niet ne mochte sien breken die hier staet.</l>
<l>Noch lonen  de iueden om dese daet.</l>
<l>Ende sullen hierna emmermere.</l>
<l>Jan nv merct vp den here.</l>
<l>Jc belouedi ghenaden.</l>
<l>Van den romeinen was  beraden.</l>
<l>Dan sal mi nemmermee ghescien.</l>
<l>Al bem ic gheuaen mettien.</l>
<l>Dat ic de wet of mine maghe.</l>
<l>Vergheten sal dor enighe plaghe.</l>
<l>Du vloecs mi ende sprex lelechede.</l>
<l>lees ieconias</l>
<l>lees louen</l>
<l>lees wes</l>
<l>Jc mesdoe mee dat wetic mede.</l>
<l>Dat ic hier tote di bem bode.</l>
<l>Jeghen de sententie van gode.</l>
<l>Want merc vp des  propheten spreken.</l>
<l>Dat god vp de stad sal wreken.</l>
<l>Si seiden men soude de pord verliesen.</l>
<l>Alsttfolc also soude riesen.</l>
<l>Dat hier een iuede den andren morde.</l>
<l>Nv merct dan vp dese worde.</l>
<l>Ghi ne ebt niet allene in de stede.</l>
<l>Ghemord mar in den tempel mede.</l>
<l>God brinct dat vier metten romeinen.</l>
<l>Ende sal de pord hieraf reinen.</l>
<l>Met tranen iosephus dus sprac.</l>
<l>Sodat sijn suchten de tale brac.</l>
<l>Ende het den romeinen wondren began.</l>
<l>Nochtan ne achtes niet ian.</l>
<l>Mar hi stont om hem te vane.</l>
<l>Sulc edel man hilter hem ane.</l>
<l>Ende ontflo als hi stonde sach.</l>
<l>Aldar tromsce herre lach.</l>
<l>Bede bisscoppe ende bisscops kinder.</l>
<l>Ontvloen int romsce herre ghinder.</l>
<l>Die titus wel ontfanghen dede.</l>
<l>Ende sendedse teer ander stede.</l>
<l>Doe maecten mare die murdenaren.</l>
<l>Dat si alle vermord waren.</l>
<l>Alsise nemmee dar ne saghen.</l>
<l>Want si tfolc wilden versaghen.</l>
<l>Dat niet ten romeinen ne vlo.</l>
<l>Titus aledse weder do.</l>
<l>Ende dedse met iosephus vp den mure.</l>
<l>Dar si mochten haer ghebure.</l>
<l>Bede spreken ende sien.</l>
<l>Janne baetsi mettien.</l>
<l>Dat men die romeine ontfinghe.</l>
<l>Dor der steden sekeringhe.</l>
<l>Ende of si onwerd adden de dinghe.</l>
<l>Dat men doch vten tempel ghinghe.</l>
<l>Ende men vpgaue der clergie.</l>
<l>Want die van der romscer partie.</l>
<l>Ne berteden  niet en dadem nod.</l>
<l>Dandre ne achtens cleen no grod.</l>
<l>lees der</l>
<l>lees berreden</l>
<l>Mar vp den mur in allen deele.</l>
<l>Setten si ghescutte ende quareele.</l>
<l>Magneelen ebsi oec gheset.</l>
<l>Sodat de plaetche gheleec bet.</l>
<l>Eenen graue dar dode in laghen.</l>
<l>Dan eenen kerkoue seiden diet saghen.</l>
<l>De tempel sceen een casteel wel.</l>
<l>Ja si waren also fel.</l>
<l>Dat si ghewapint ghesturt met bloede.</l>
<l>Ghinghen met eenen fellen moede.</l>
<l>Dar niemen dan de bisscop quam.</l>
<l>Mar die romeine als ict vernam.</l>
<l>Saghen met vresen den tempel ons heren.</l>
<l>Ende anbedene met eeren.</l>
<l>Ende begherden eer sine braken.</l>
<l>Dat die dieue om pais spraken.</l>
<l>Titus waest leet ende spracan.</l>
<l>Aldus ten murdenerre ian.</l>
<l>Segt verdoemde de eleghe stede.</l>
<l>Jane adse omghemurd mede.</l>
<l>Ende adde om den mur ghescreuen.</l>
<l>Wat  hi emmer verlore tleuen.</l>
<l>Wat heidijn naerre den tempel quame.</l>
<l>Ende wie oec so v dede blame.</l>
<l>Dat hi wilde dar ouergaen.</l>
<l>Ja ne liet wine v verslaen.</l>
<l>Al adt een romein ghewesen.</l>
<l>Nv terdi vp de dode in desen.</l>
<l>Ende ebter heidine ende iueden.</l>
<l>Jn vermord als quade rueden.</l>
<l>Jc suerre dat ic v niet ne duinghe.</l>
<l>Dat ghi ontreint in eneghen dinghe.</l>
<l>Laet den tempel het sal v vromen.</l>
<l>Dar sal gheen romein in comen.</l>
<l>Jc salne v houden al wildijs niet.</l>
<l>Mar dat uerwatene diet.</l>
<l>Waenden dat hijt adde gheseit van vare.</l>
<l>Ende verhieuen hem openbare.</l>
<l>Titus sach wel dat die keitiue.</l>
<l>Van den tempel noch van haren liue.</l>
<l>Niet ne achten terre tijt.</l>
<l>Ende bestont anderwarf den strijt.</l>
<l>Nachts hiet hi de sciltwachte bestaen.</l>
<l>lees Dat</l>
<l>Selue addi waren  anghedaen.</l>
<l>Ende wilde mede ebben ghesochten.</l>
<l>Mar dat benamen diet doen mochten.</l>
<l>Omdatter was so sorghelic striden.</l>
<l>Si seiden dat hi adde  in dien tiden.</l>
<l>Beter ware in antonia.</l>
<l>So saghit verre ende na.</l>
<l>Elc man soude slaen te meerre slaghe.</l>
<l>Omdat de keiser selue saghe.</l>
<l>Mar si die heine ghinghen striden.</l>
<l>Ne wonden  niet in ghenen tiden.</l>
<l>De iueden slapende mar stout ter were.</l>
<l>Ende ghereet met groten gherre.</l>
<l>Mar die romeine sijt seker dies.</l>
<l>Riepen ende haer partie wies.</l>
<l>Ende stonden bedect met haren scilden.</l>
<l>Dar si hem wiselike onderhilden.</l>
<l>Ende de iueden waren so ondaen.</l>
<l>Dat elc ghinc ten sinen slaen.</l>
<l>Totiendat begonste daghen.</l>
<l>Ende si hem wel ondersaghen.</l>
<l>Nochtoe ne weker ghene side.</l>
<l>Die romeine waren in dien stride.</l>
<l>Te beter vele vp ghenen dach.</l>
<l>Want die keiser selue sach.</l>
<l>Ende die vacht dar om sijn eere.</l>
<l>De iueden om haer leuen sere.</l>
<l>Ende want de mordadeghe t's4yran.</l>
<l>Selue stont de quade ian.</l>
<l>Ende iaghetse ten stride.</l>
<l>Alst quam ter noentide.</l>
<l>Scieden beede de siden mede.</l>
<l>Dat niemen ne was van siere stede.</l>
<l>Verdreuen wanic eenen voet.</l>
<l>Nochtan wasser menech ghemoet.</l>
<l>TEn .vii. daghe was tfundament.</l>
<l>Van antonia al omtrent.</l>
<l>Ghedestruert ende ghevelt.</l>
<l>Ende die romeine met ghewelt.</l>
<l>Maecten eene strate breet.</l>
<l>Toten temple hoesoet gheet.</l>
<l>Ende droeghen dracht om vp te gane.</l>
<l>lees wapen</l>
<l>lees gheuochten</l>
<l>adde is overtollig</l>
<l>lees vonden</l>
<l>Nochtan alensijtthout dane.</l>
<l>Ouer .dc.  stadia.</l>
<l>Den tempel streedsi an darna.</l>
<l>Ende die van binnen adden breke.</l>
<l>Ende visierden eene treke.</l>
<l>Hoe si spise winnen mochten.</l>
<l>Eene romsce scare si besochten.</l>
<l>Die waendensi vinden sonder hoede.</l>
<l>Ende rouen van liue ende van goede.</l>
<l>Mar die romeine waren beward.</l>
<l>Ende bestondense mettervard.</l>
<l>An beede siden vachtmen seere.</l>
<l>Den dor de nod dander dor deere.</l>
<l>Dar ghesciede een wonder dus.</l>
<l>Een ridder hiet pedanius.</l>
<l>Dar tiuedsce volc wec ouer voet.</l>
<l>Hi sloech met sporen sijn vrs goet.</l>
<l>Ende booch hem neder ter erden so.Dat</l>
<l>hi eenen ionghelinc dier vlo.</l>
<l>Nam bi den voeten ende droechen saen.</l>
<l>Den keiser titus gheuaen.</l>
<l>Dien seere wonderde sulke cracht.</l>
<l>Ende emmer tallen tiden vacht.</l>
<l>Hoe hi den tempel winnen mochte.</l>
<l>Die iueden waren ghepijnt onsochte.</l>
<l>Ende tportael dat hem dochte te na.</l>
<l>Staen den tur antonia.</l>
<l>Ten nordwest side ebsijt ontsteken.</l>
<l>Ende ghinghent vellen ende breken.</l>
<l>Dus warsi deerste bi desen saken.</l>
<l>Die den heleghen tempel ontstaken.</l>
<l>Omtrent den tempel was talre tijt.</l>
<l>Grote slachtinghe ende strijt.</l>
<l>Jn desen tide so ghesciede.</l>
<l>Dat een vten iuedscen diede.</l>
<l>Hiet ionatas een onwerd man.</l>
<l>Sprac condelike den romeinen an.</l>
<l>Ende vraechde of dar iemen sonder scamp.</l>
<l>Vp hem wilde ebben camp.</l>
<l>Dit adde den romeinen onward.</l>
<l>Doe hiet hise blod ende veruard.</l>
<l>Sodat een romein die ghent horde.</l>
<l>Hem verbalch om sine worde.</l>
<l>lees c</l>
<l>Ende heft vp hem bestaen den camp.</l>
<l>Mar dauenture dedem ramp.</l>
<l>Want ionathas versloechene saen.</l>
<l>Ende ghinc met voeten vp hem staen.</l>
<l>Ende sprac ouerdadeghe word.</l>
<l>Mar hi ontgalt tehand de mord.</l>
<l>Want een romein scoten duere.</l>
<l>Doe sturti neder dar ter vre.</l>
<l>Ende toochde bi deser sake.</l>
<l>Dat na den slach saen comt wrake.</l>
<l>De murdeners die den tempel helden.</l>
<l>Rusten in der werre selden.</l>
<l>Doch visierden si dese mord.</l>
<l>An de west side nv hord.</l>
<l>Stont een portael grod ende diere.</l>
<l>Dar droechsi hout sciere.</l>
<l>Bitumen ende sulfer mede.</l>
<l>Ende weken danen van der stede.</l>
<l>Ghelijcof si ghelouech waren.</l>
<l>Vele riese van der scaren.</l>
<l>Volchden ende clommen naer.</l>
<l>Met leedren vp dat portael daer.</l>
<l>Dat dochte den vroeden wesen quaet.</l>
<l>Alse dat iuedsce volc verstaet.</l>
<l>Dat portael vul was al tehand.</l>
<l>Staken si ghinder in den brand.</l>
<l>Doe ward al tehand ontsteken.</l>
<l>Die romeine met desen treken.</l>
<l>Worden begaen dar was gheen vlien.</l>
<l>Titus die dit heft versien.</l>
<l>Was droeue war hi ne const ghewreken.</l>
<l>Met aldusdanen treken.</l>
<l>Storuen si welna altemale.</l>
<l>Dier waren in den portale.</l>
<l>Darna brakent de iueden al.</l>
<l>Mar aldusdanech mesual.</l>
<l>Makede de romeine vroet.</l>
<l>Elc heft hem te nouwer ghehoet.</l>
<l>Ten naesten daghe so ontstaken.</l>
<l>De romeine om dese saken.</l>
<l>Dat portael in de nordside.</l>
<l>Alom den tempel in den tide.</l>
<l>Was aldusdaneghe mord.</l>
<l>Nv hord een deel van der pord.</l>
<l>Dar was dongher also grod.</l>
<l>Noit man ne horde des ghenod.</l>
<l>Om spise vochtsi meneghen wijch.</l>
<l>Daromme was al de crijch.</l>
<l>Ja de dieue ondechten mede.</l>
<l>De dode liede van der stede.</l>
<l>Ende ondersochtense om eten.</l>
<l>Riemen scoen als wijt weten.</l>
<l>Aten si dar tlijf mede hilden.</l>
<l>Ende toude leder van den scilden.</l>
<l>Ja hoi nochtan wat sal dies meer.</l>
<l>Hord hier iammer ende seer.</l>
<l>Een wijf van ouer de iordane.</l>
<l>Die wilen rike was als ic wane.</l>
<l>Marie so hiet soe bi namen.</l>
<l>Doe ander liede in iherusalem quamen.</l>
<l>Quam soeremede ende ward beseten.</l>
<l>Metten andren als wijt weten.</l>
<l>Watso soe adde met haer brocht.</l>
<l>Van ouer twater was ondersocht.</l>
<l>Ende van den rouers ghenomen.</l>
<l>Dartoe sach soese alle daghe comen.</l>
<l>Die rouers die hem namen teten.</l>
<l>Alsiere iet adden vergheten.</l>
<l>Die vrouwe dat suaer verdroech.</l>
<l>Ende vloecte de dieue dicke ghenoech.</l>
<l>Omdat so gherne adde verdient.</l>
<l>Dat enech viant ofte vrient.</l>
<l>Haer dat lijf adde ghenomen.</l>
<l>Mar dartoe ne mocht niet comen.</l>
<l>Sodat ment haer nam so reene.</l>
<l>Dat haer ne bleef grod no clene.</l>
<l>Ende die ongher ghinc haer an seere.</l>
<l>Dartoe uerwoede gramscep meere.</l>
<l>Dus ward soe van fellen moede.</l>
<l>Ende oec van brekenesse van goede.</l>
<l>Jeghen die nature gram.</l>
<l>Haer sughende soenkin so nam.</l>
<l>Verdoemt kint sprac soe ter wile.</l>
<l>Jn den iammerliken tide.</l>
<l>Te wies boef salic di vpvoeden.</l>
<l>Den romeinen mochstuvd ghevroeden.</l>
<l>Wordstu eighin behoudstu tlijf.</l>
<l>Mar dongher arm keitijf.</l>
<l>Sal di verterren eer dat ghesciet.</l>
<l>Nochtan es dit mordadeghe diet.</l>
<l>Argher dan si sijn de twee.</l>
<l>Wes mine spise vorwardmee.</l>
<l>Die dieue sullen werden erre.</l>
<l>Men sal dese fauele tellen verre.</l>
<l>Want dit es dat ghebreecht alleene.</l>
<l>An der iueden plaghe ghemeene.</l>
<l>Dus sprac soe ende sloech dat kint dod.</l>
<l>Som briet soet ofte soet.</l>
<l>Ende dander decket soe ende helt.</l>
<l>Nv quamen die rouers met ghewelt.</l>
<l>Ende ebben ghent verroken saen.</l>
<l>Si dreechdense si soudense verslaen.</l>
<l>En ware dat soe de spise gaue.</l>
<l>Soe seide een grod deel deraue.</l>
<l>Ebbic ghehouden te uwen boef.</l>
<l>Mettien so dat decsel vphoef.</l>
<l>Ende toochdem hars kinds relief.</l>
<l>Dar ne was so coene dief.</l>
<l>Hem ne eisde als hi sachtoe.</l>
<l>Doe seide ghent wijf hoe vaerdi hoe.</l>
<l>Dits mijn kint ende mine scout wildit weten.</l>
<l>Et ic ebberof voren gheten.</l>
<l>Jc ne wil niet dat ghi weegher sijt.</l>
<l>Dan een wijf ens gheen tijt.</l>
<l>Ende ontfarmegher dan de moeder.</l>
<l>Ende also dat ghi sijt vroeder.</l>
<l>Ontsegdijt weet wel ic ebs gheten.</l>
<l>Ende houde datterof es ghespleten.</l>
<l>Al beuende ghinghen de dieue dane.</l>
<l>Ende cume lietsi als ic wane.</l>
<l>Der moeder alleene ebben dat.</l>
<l>Hierof ward al vul de stad.</l>
<l>Onder therre quam oec de mare.</l>
<l>Sulc waende dat boerde ware.</l>
<l>Sulken ontfarmets ende sulc mede.</l>
<l>Hateromme al de stede.</l>
<l>Titus claghets onsen here.</l>
<l>Ende toochdem dat hi hem eere.</l>
<l>Pais ombod vergheuen woude.</l>
<l>Alle mesdaet van hare scoude.</l>
<l>Mar si coren strijt vor vrede.</l>
<l>Ende ongher vor weelde mede.</l>
<l>Ende omdat si te haren scanden.</l>
<l>Ontstaken tempel met haren handen.</l>
<l>War si wel werd van sulker spise.</l>
<l>Mar hi soud wreken in derre wise.</l>
<l>Dat hi al tland soude destrueren.</l>
<l>Ende de pord also verterren.</l>
<l>Dat nemmermee man ne saghe de stede.</l>
<l>Dat twijf haer kint dus verdede.</l>
<l>Aldus maecti sijn gheslach.</l>
<l>Jn den oeghest vp den achtenden  dach.</l>
<l>So word widraghen  de dracht.</l>
<l>West an den tempel met groter cracht.</l>
<l>Dar brochtmen doe den stercsten ram.</l>
<l>.vi. daghe staken si als ict vernam.</l>
<l>Dat si ne wonnen niet een aer.</l>
<l>So grod was tghewerke daer.</l>
<l>Die nordporte onderdoluen si some.</l>
<l>Mar daraf quam hem cleene vrome.</l>
<l>En diede niet dat sirean daden.</l>
<l>Sodat si worden beraden.</l>
<l>Dat si leederen toedroeghen.</l>
<l>Mar die iueden die versloeghen.</l>
<l>Der romeine dar so vele.</l>
<l>Dat hem ghinc vten spele.</l>
<l>Hieromme ward titus tonghemake.</l>
<l>Ende hiet dat men de porten ontstake.</l>
<l>Doe quamen twee de felste ghevloen.</l>
<l>Die onder hem adde s's4ymoen.</l>
<l>Tote titus om ghenaden.</l>
<l>Hi was dies arde wel beraden.</l>
<l>Dat hise adde ghedaen ontliuen.</l>
<l>Waer hi ne wilde niet menedech bliuen.</l>
<l>Want si beede mordadech waren.</l>
<l>Die ridders droeghen vier sonder sparen.</l>
<l>Ende ghinghen de porten ontsteken.</l>
<l>Die iueden ne constent niet ghewreken.</l>
<l>Tseluer smalt tehand derieghen.</l>
<l>Dar thout mede was besleghen.</l>
<l>Ende thout ontstac al tehand.</l>
<l>Als die iueden saghen den brand.</l>
<l>Ontsanc hem herte ende moet.</l>
<l>Want dar gheen hulpe toe ne stoet.</l>
<l>Nochtan droeue siereomme niet.</l>
<l>So vele datter iemen riet.</l>
<l>Dat men behouden adde doch.</l>
<l>lees gheclach</l>
<l>ten onrechte gewijzigd in achtersten</l>
<l>lees wl =vul</l>
<l>Dat selue datter stont noch.</l>
<l>Des daghes ende des nachts so wies.</l>
<l>De brant seere sijt seker dies.</l>
<l>TEn naesten daghe titus ghebod.</l>
<l>Dat men bluschte den brant grod.</l>
<l>Ende wech te makene den herre.</l>
<l>Hi nam raet na sinen gherre.</l>
<l>Metten vroetsten van sinen rade.</l>
<l>Wat hi best metten tempel dade.</l>
<l>Sulc seide het waer best tebroken.</l>
<l>De iueden souden weder stoken.</l>
<l>Niewe orloghe lietmenne staen.</l>
<l>Want al waersi dan ghevan.</l>
<l>Si souden om tland al keeren.</l>
<l>Dar ter steden den tempel eeren.</l>
<l>Het sceen best wesen een casteel.</l>
<l>Dus ward best ghevielt algheel.</l>
<l>Titus andworde sulc werc.</l>
<l>So diere so scone ende so sterc.</l>
<l>Dan braki nemmermeere.</l>
<l>Het waer den romeinscen rike eere.</l>
<l>Dat al twerc derin stonde.</l>
<l>Men maecte de straten in corter stonde.</l>
<l>Die iueden van vare ende van onwille.</l>
<l>Lietse maken ende laghen stille.</l>
<l>Naestdaghes quaem si vpghelopen.</l>
<l>Ter oestporten die stont open.</l>
<l>Ende ebben die romeine bestaen.</l>
<l>Diese bitterlike ontfaen.</l>
<l>Dit versach wel saen darna.</l>
<l>Titus vte antonia.</l>
<l>Ende quam met eere scare te stride.</l>
<l>Doe weken die iueden ouer side.</l>
<l>Jn dinreste temple dor de nod.</l>
<l>Dat herre  liet si vele dod.</l>
<l>Ende titus keerde in antonia.</l>
<l>Hi settem dies derds daghes darna.</l>
<l>Den tempel te besittene alomme.</l>
<l>Met al den herre teer somme.</l>
<l>Mar die sententie van onsen here.</l>
<l>Adde verdoemt den tempel seere.</l>
<l>Te uerberne van den viere.</l>
<l>Als ghi sult vernemen sciere.</l>
<l>lees Der harre ?</l>
<l>SO verre quaemt als ict versach.</l>
<l>Dat in den oest was de .x. dach.</l>
<l>Dat die dach dartevoren.</l>
<l>Van nabugodonosor als wijt horen.</l>
<l>Verbernt was de tempel mede.</l>
<l>Die salomon eerst maken dede.</l>
<l>Nv hord hoe dat ward ontheerd.</l>
<l>Doe titus was wederghekeerd.</l>
<l>Bestonden die iueden echt.</l>
<l>Die romeine int gheuecht.</l>
<l>Die tfier bluschten haerentare.</l>
<l>Sodat die iueden quamen in vare.</l>
<l>Ende weder in den monster weken.</l>
<l>Een ridder quam dartoe ghestreken.</l>
<l>Jc wane dat hem god gaf den moet.</l>
<l>Sijn gheselle die bi hem stoet.</l>
<l>Hieffen vp ende al tehand.</l>
<l>Nam hi eenen bernede brand.</l>
<l>Sonder altoes iemens gheheet.</l>
<l>Ende warpen in eene veinstre ghereet.</l>
<l>An die nordside van finen goude.</l>
<l>Jc wane dat god selue woude.</l>
<l>Dat vier ontstac van binnen saen.</l>
<l>Doe worden die iueden seere ondaen.</l>
<l>Nemmee so ne wildsi tleuen sparen.</l>
<l>Titus quaems mare te waren.</l>
<l>Ten tempel ward liep hi tehand.</l>
<l>Om te verbiedene den brand.</l>
<l>Ende al heren ende scaren.</l>
<l>Volchden hem achter te waren.</l>
<l>Die keiser wenede ende riep mede.</l>
<l>Dat men saen dat vier vddede.</l>
<l>Vp sijn wenen merctemen niet.</l>
<l>Noch niemen horde dat hi hiet.</l>
<l>Tfolc was gram ende al uerwoet.</l>
<l>Dar was oec niemen diet uerstoet.</l>
<l>Hi voer als een diet niet ne hord.</l>
<l>Ende heet vier inwerpen vord.</l>
<l>Nv saghen die dieue die murdenaren.</l>
<l>Dat dar ne was gheen ontfaren.</l>
<l>Dar ne was werre dan de dod.</l>
<l>En was offer so menech ontscod.</l>
<l>Tbloet liep bi den graden neder.</l>
<l>Alsttwater doet in reinech weder.</l>
<l>Die dode rolden haerentare.</l>
<l>Titus sach wel openbare.</l>
<l>Dat tfolc so sere was uerwoet.</l>
<l>En diedde niet dat hi wederstoet.</l>
<l>Ende tfier wies so lanc so bet.</l>
<l>Jn de cameren die gheset.</l>
<l>An den mur  waren omtrent.</l>
<l>Binnen waest al onghescent.</l>
<l>Met sinen princhen es hi ghegaen.</l>
<l>Jn den diere tempel saen.</l>
<l>Dar sach hi grote dierheit inne.</l>
<l>Ende hem dochte in sinen sinne.</l>
<l>Omdat tfier niet was binnencomen.</l>
<l>Dat men mochte ebben benomen.</l>
<l>Den ridders bat hi ouerlud.</l>
<l>Dat men dade noch tfier vd.</l>
<l>Mar si adden die iueden so leet.</l>
<l>Ende oec waendensi ghereet.</l>
<l>Darin winnen groten roef.</l>
<l>Ende dan was gheen ongheloef.</l>
<l>Die dueren waren uerdect met goude.</l>
<l>Dus diet niet dat titus woude.</l>
<l>Want een ridder die met hem inquam.</l>
<l>Hemelike eenen brant nam.</l>
<l>Ende onstac de duere ter erre.</l>
<l>Dies so ward titus erre.</l>
<l>Als hi den brant binnen sach.</l>
<l>Niemen verbodmen vp dien dach.</l>
<l>Tonstekene lude no stille.</l>
<l>Dus ward ieghen titus wille.</l>
<l>De tempel onsteken vp dien dach.</l>
<l>Alst iosephus scrijft diet anesach.</l>
<l>Nv merct wies men de warheit waent.</l>
<l>Het was in de selue maent.</l>
<l>Ende oec vp den seluen dach.</l>
<l>Dat was alst voren lach.</l>
<l>Nabugodonosor ende hijt ontstach.</l>
<l>Velde ende terneder stac.</l>
<l>Ende oec van der seluer stonde.</l>
<l>Dat eerst salomon begonde.</l>
<l>Den tempel tote ghenen daghe.</l>
<l>Dat ghesciede de romsce plaghe.</l>
<l>Jn vaspasiaens ander iaer.</l>
<l>Als ons iosephus scrijft vorwaer.</l>
<l>lees monster</l>
<l>Ende .vii. maende ende .xv. daghe.</l>
<l>Ende .xxx. ende .m.  sonder saghe.</l>
<l>Merct van dien tide dat maecte weder.</l>
<l>Den tempel die nabugodonosor neder.</l>
<l>Velde den iueden darnaer.</l>
<l>Jns conincs sirius  ander iaer.</l>
<l>Waren leden .dc. iaer.</l>
<l>Ende .xxx. mede weet vorwaer.</l>
<l>Ende dartoe .xl. daghe ende .v.</l>
<l>Dar roofdmen meneghen van den liue.</l>
<l>Het was aleen wijf ende man.</l>
<l>Wijf ende kint dar niet an.</l>
<l>Menne sparder niemen altoes.</l>
<l>Dat elc man vant ende dat hi coes.</l>
<l>Dat roofdi ende droecht vd.</l>
<l>De brant ende der liede ghelud.</l>
<l>Mochtmen arde verre horen.</l>
<l>Die tlijf welna adden verloren.</l>
<l>Van groten onghere in de pord.</l>
<l>Alsi tghecrijcs ebben ghehord.</l>
<l>Ondaden si doghen ende alsijt saghen.</l>
<l>Ghinc si echt van rouwen claghen.</l>
<l>Die berghe alomme elden weder.</l>
<l>Want hem dochte dat die berch neder.</l>
<l>Al viel dar die tempel vp stont.</l>
<l>So grod ghelud was dar ter stont.</l>
<l>Dar waren mee dode dan diese sloeghen.</l>
<l>Nochtan de dieue diese ontdroeghen.</l>
<l>Haer lijf ende ontfloen in de pord.</l>
<l>Dar meestal of quam de mord.</l>
<l>Dat was ian ende sine scare.</l>
<l>Vord ontstac men haerentare.</l>
<l>Watso was van  den tempel gheset.</l>
<l>De papen van der iuedscer wet.</l>
<l>Bleuen welnaer alle dod.</l>
<l>Porten portale cleen ende grod.</l>
<l>Ende darin lach der iueden scat.</l>
<l>Al tegader braken si dat.</l>
<l>Vp eenen portael onthilden tlijf.</l>
<l>Kinder manne magheden wijf.</l>
<l>Wel .vi'hm. bi ghetale.</l>
<l>Die ontstaken altemale.</l>
<l>hier ontbreekt c. iaer</l>
<l>lees cirus</l>
<l>lees om</l>
<l>De ridders want si waren gram.</l>
<l>Datter noit een oghe ontquam.</l>
<l>Dat dese aldus bleuen dod.</l>
<l>Dede een valsch prophete een blod.</l>
<l>Die selue predecte in de pord.</l>
<l>Ende seide gaet ten tempel vord.</l>
<l>God sal ons tekin doen bi desen.</l>
<l>Daromme wi sullen verloest wesen.</l>
<l>Want die t's4yranne maecten propheten.</l>
<l>Die den volke dus souden eeten.</l>
<l>Omdat si hem niet souden ontflien.</l>
<l>Bedi moestem dus messcien.</l>
<l>NOchtan saghen si ouer de stede.</l>
<l>Eene sterre hanghen mede.</l>
<l>Recht ghescepen als een suaerd.</l>
<l>Dies de wise waren uervard.</l>
<l>Oec sachmen alduere dat iaer.</l>
<l>Die comete weet vorwaer.</l>
<l>Dats eene quade sterre als wijt horen.</l>
<l>Ende vp den paestach tevoren.</l>
<l>Jn april ten achten daghe.</l>
<l>Omtrent middernacht sonder saghe.</l>
<l>Om den tempel ende den outaer.</l>
<l>Waest also duerclaer.</l>
<l>Alst ware vp den claersten dach.</l>
<l>Die noch oit man ghesach.</l>
<l>Dit dochte den dullen goet wesen.</l>
<l>Mar die deleghe boeke adden ghelesen.</l>
<l>Ende die der scrifturen waren vroet.</l>
<l>Die ne docht niet wesen goet.</l>
<l>Des selfs daghes gheviel tehanden.</l>
<l>Dar men leedde ter offranden.</l>
<l>Eene coe dat soe calfde een lam.</l>
<l>Dat dochtem wonder diet vernam.</l>
<l>Doestporte van den tempel dats waer.</l>
<l>Die coprin was ende suaer.</l>
<l>Ende .xx. man te lukene plaghen.</l>
<l>Omtrent middernacht horic ghewaghen.</l>
<l>Es soe bi haer seluen ondaen.</l>
<l>Dar mochte gheen slot wederstaen.</l>
<l>Oec was in dien meie ghesien.</l>
<l>Grod wonder nv hord van dien.</l>
<l>Men sach eer de sonne onderghinc.</l>
<l>Arde wonderlike dinc.</l>
<l>'s4Yserine waghene in die lucht.</l>
<l>Duer  vlieghen met groter vlucht.</l>
<l>Ende dartoe ghewapende scaren.</l>
<l>Duer de lucht hierbouen varen.</l>
<l>Oec vp den seluen cinxendach.</l>
<l>Als men vor de stede lach.</l>
<l>Ghinghen de papen na der sede.</l>
<l>Jn dien inresten tempel mede.</l>
<l>Teerst hordensi vp den vloer.</l>
<l>Waer een gheruscen voer.</l>
<l>Darna horden si een lud.</l>
<l>Sceedwi enen ende varen hier vd.</l>
<l>Nochtan dat meer tonsiene was.</l>
<l>Dan iet dat men hiervoren las.</l>
<l>Eens dorpers sone die ihesus hiet.</l>
<l>Ende van clergien wiste niet.</l>
<l>Was in iherusalem teerre feeste.</l>
<l>Doere vele waren der meeste.</l>
<l>Ende langhe eer dorloghe begonde.</l>
<l>Doe begonsti daer ter stonde.</l>
<l>Roepen in der sterker vesten.</l>
<l>Lud van oesten lud van westen.</l>
<l>Lud van diere vier winden mede.</l>
<l>Lud in iherusalem de stede.</l>
<l>Lud in den tempel lud in den niewe man.</l>
<l>Lud in de niewe wijf nochtan.</l>
<l>Lud in al dit volc oec mede.</l>
<l>Jn elke strate in elke stede.</l>
<l>Riep hijt bi nachte ende bi daghe.</l>
<l>Hieromme ontfinc hi suare plaghe.</l>
<l>Hi ne smeechte nochte bat.</l>
<l>Mar altoes so riep hi dat.</l>
<l>De vroede hildent ouer gollichede.</l>
<l>Ende leeddene ten rechter mede.</l>
<l>Die van rome dar was gheset.</l>
<l>Dar was hi teblouwen bet.</l>
<l>Hi ne weende no hi ne bat hem.</l>
<l>Mar hi riep wach iherusalem.</l>
<l>De rechtre vraghede wie hi ware.</l>
<l>Mar hi ne andworde haernodare.</l>
<l>Die rechter seide hi waer uerwoet.</l>
<l>lees bedroghen</l>
<l>Mar ontierende hi den wijch bestoet.</l>
<l>Ne sprac hi ghenen porter an.</l>
<l>Mar alle daghe claghedi nochtan.</l>
<l>Wach die iherusalem de stede.</l>
<l>Al sloechmenne hi ne vloecte niet mede.</l>
<l>Noch hine dankets cleen no grod.</l>
<l>Die hem eten brochte of brod.</l>
<l>Sijn andworde was sijn droeue horeest.</l>
<l>Te hoghen daghen plach hijs meest.</l>
<l>.V. maende ende .vii. iaer.</l>
<l>Riep hi dat achtereen dats waer.</l>
<l>Noch hi ne ward ees no moede.</l>
<l>Totiendat men de stede goede.</l>
<l>Belach ende hi vp den mur lach.</l>
<l>Ende wach den tempel ende der stad riep.</l>
<l>Jnt ende seidi mi seluen wach.</l>
<l>Doe gaf hem een steen eenen slach.</l>
<l>Vd eenen ingiene ende hi viel dod.</l>
<l>Dus ende sijn roepen grod.</l>
<l>Waer iemen die dat merken conde.</l>
<l>Weet wel dat hi gode vonde.</l>
<l>Waerscuwende den mensce altoes.</l>
<l>Ende hem toghede sonder loes.</l>
<l>Wat meest bescuwet dit arme diet.</l>
<l>Mar die iueden achtens niet.</l>
<l>Want het bedroechse tien stonden.</l>
<l>Een profecie die vonden.</l>
<l>Jn den heleghen boeken was.</l>
<l>Dar men in bescreuen las.</l>
<l>Dat een man vd haren lande.</l>
<l>Soude ebben in sine hande.</l>
<l>Al de werelt alsmen de stede.</l>
<l>Vellen soude ende den tempel mede.</l>
<l>Dien hildsi ouer eenen iuedscen man.</l>
<l>Ende worden bedreghen  daran.</l>
<l>Het meende vaspasiaen.</l>
<l>Die tkeiserrike adde ontfaen.</l>
<l>Ende in iudea met herre lach.</l>
<l>Rechte vp den seluen dach.</l>
<l>Dat hi te keisere was ghecoren.</l>
<l>Mar iosephus die segt tevoren.</l>
<l>Men mach niet scuwen dat sal ghescien.</l>
<l>Al eist also dat wijt vorsien.</l>
<l>lees bedroghen</l>
<l>Ens man no pord no land no stede.</l>
<l>Dat hem mach bescriuen  mede.</l>
<l>Jeghen die saken die comen.</l>
<l>Dus heft de tempel ende ghenomen.</l>
<l>Die romeine na dien te waren.</l>
<l>Dat hem ontfloen de murdenaren.</l>
<l>Jn de pord setten si sciere.</l>
<l>Omtrent den tempel meneghe baniere.</l>
<l>Ende riepen lude ende openbare.</l>
<l>Dat titus dar keiser ware.</l>
<l>Het ward al roefs sat ghemeenlike.</l>
<l>Want die tempel was so rike.</l>
<l>Mar die t's4yranne die in de stede.</l>
<l>Ontfloen waren saghen mede.</l>
<l>Dat si niewren mochten ontvlien.</l>
<l>Ende daden ombieden mettien.</l>
<l>Om titus te sprekene mede.</l>
<l>Al dor sine menscelichede.</l>
<l>Adde gherne behouden de pord.</l>
<l>Oec so hordi segghen vord.</l>
<l>Dat den dieuen die si  sochten.</l>
<l>West an den tempel dar men mochte.</l>
<l>Naest der pord comen ghinc hi staen.</l>
<l>Dar eene brigghe sonder waen.</l>
<l>Tusscen tempel ghinc ende stede.</l>
<l>Ende sine baroene mede.</l>
<l>An beede siden stont menech man.</l>
<l>De iueden om s's4ymoene ende ian.</l>
<l>Die gherne ghenade namen.</l>
<l>Die romeine diere quamen.</l>
<l>Te siene hoe hise soude ontfaen.</l>
<l>Men maecte pais ende sueech saen.</l>
<l>Titus sprac sidi noch sat.</l>
<l>Ghi heren ghi dar in de stad.</l>
<l>Om uwes selfs  onghevalle.</l>
<l>Twi ne mercti om uwe crancheit alle.</l>
<l>Ende om onse moghentede.</l>
<l>Ghi verderft volc ende stede.</l>
<l>Ende den tempel des eist recht.</l>
<l>Dat ghi sijt verdoruen echt.</l>
<l>Sidentdat v pompeius duanc.</l>
<l>Emmer waerdi weder stranc.</l>
<l>lees bescermen</l>
<l>lees die dieue dit oec</l>
<l>lees lants</l>
<l>Ende ebt weder ons ghestreden.</l>
<l>Quam dat van uwer moghenteden.</l>
<l>Wat volke waest dat ons oit duanc.</l>
<l>Waendi ebben an v beganc.</l>
<l>Trote  hulpe dan tuwer baten.</l>
<l>Wie soudu elpen ende ons laten.</l>
<l>Ghetroesti oec an uwe cracht.</l>
<l>Had omme dalemanne  ghedacht.</l>
<l>Die rome sijn onderdaen.</l>
<l>Ens so sterc volc sonder waen.</l>
<l>Ghetrosti di vp uwe muere.</l>
<l>Ende vp die fosseide duere.</l>
<l>Penst om grodbertaengen dan.</l>
<l>Welc fosseide dien gheliken can.</l>
<l>Die zee heft alomme begaen.</l>
<l>Nochtan eist rome onderdaen.</l>
<l>Waerdi oec stout ende vroet.</l>
<l>Had ghepenst in uwen moet.</l>
<l>Om bertaengen om affrike.</l>
<l>Dat vroet ende stout es ghemeenlike.</l>
<l>Jc weet wel ons goedertierhede.</l>
<l>Waest die v orloghen dede.</l>
<l>Wi gauen v tland ende coninghe vercoren.</l>
<l>Vd uwen lande gheboren.</l>
<l>Ende dartoe gauen wi vri de wet.</l>
<l>Niet alleene v die gheset.</l>
<l>Jn dit land sijt mar ghemeenlike.</l>
<l>Den iueden elc sijns in erderike.</l>
<l>Ende om clenen chens sonder waen.</l>
<l>Dat ghi ons soud sijn onderdaen.</l>
<l>Mar ghi die serpenten gheliket.</l>
<l>Venijnt den ghenen die v striket.</l>
<l>Bi auenturen ghi penst mede.</l>
<l>Om nerons roekeloeshede.</l>
<l>Ende hieromme wordi fier.</l>
<l>Hi sende minen vader hier.</l>
<l>Niet dat hi soude ontheren.</l>
<l>Mar v dinc ten besten keeren.</l>
<l>Want war hi comen als viand.</l>
<l>Tfolc tonterne ende v land.</l>
<l>Hi adde commen dese pord storen.</l>
<l>Mar galilee bestont hi voren.</l>
<l>Om te wrekene uwe fellede.</l>
<l>lees Grote</l>
<l>Mar sine goedertierhede.</l>
<l>Maecte v quaet ende fel.</l>
<l>Doe nero starf wi wetent wel.</l>
<l>Ende tromsce rike al tegader.</l>
<l>Te mi quam ende te minen vader.</l>
<l>Ende des al de werrelt was blide.</l>
<l>Ghi ghereedet v te stride.</l>
<l>Dartoe vochti binnen echt.</l>
<l>Jeghen redene ende ieghen recht.</l>
<l>Dorperlike met groter scame.</l>
<l>Als v met rechte es antame.</l>
<l>Darna doe mi mijn vader hiet.</l>
<l>Hier comen ne lietics niet.</l>
<l>Jn dede ghenaden ende inne ontfinc.</l>
<l>Wat volke ute tote mi ghinc.</l>
<l>Hoe dicke so ic bouen was mede.</l>
<l>Badic om pais ende om vrede.</l>
<l>Den tempel ebdi oec selue ontsteken.</l>
<l>Nv wildi quade ieghen mi spreken.</l>
<l>Wies sidi werd na dat mesual.</l>
<l>Nochtan stadi ghewapent al.</l>
<l>Ende sijt alnv ten ende ouerdech.</l>
<l>A's4y keitiue wies sidi werdech.</l>
<l>V lijf v stad staet al an mi.</l>
<l>Werptwech v arnasch  bedi.</l>
<l>Jc gheue v lijf mar el neghene.</l>
<l>Sake dartoe grod no clene.</l>
<l>Die rouers andworden saen.</l>
<l>Sine mochten van hem ontfaen.</l>
<l>No trouwe no sekerhede.</l>
<l>Want si adden ghesuoren mede.</l>
<l>Dat sijt niet ne souden ontfaen.</l>
<l>Mar wildise laten gaen.</l>
<l>Met al haer meisniede.</l>
<l>Si ende oec al haer liede.</l>
<l>Wilden in eene wostine gaen.</l>
<l>Ende die stad hem laten staen.</l>
<l>Om dese word was titus gram.</l>
<l>Ende hiet roepen als hijt vernam.</l>
<l>Dat si hem nemmee ne baden.</l>
<l>Om pais no ne vloen vp ghenaden.</l>
<l>Want hi hem negheen ne dede.</l>
<l>Elc werdem anders ende strede.</l>
<l>Hi beualt vordwardmee den stride.</l>
<l>Den ridders hiet hi dies waren blide.</l>
<l>Bernen ende rouen de pord.</l>
<l>Ende si addent  nv meer vord.</l>
<l>Al dat si buten vesten vonden.</l>
<l>Bernden si in corter stonden.</l>
<l>Die murdeners werden hem wale.</l>
<l>Si tiden ter conincliker sale.</l>
<l>Die grod was ende sterc oec mede.</l>
<l>Dar adden die van der stede.</l>
<l>Haer goet vele inghedraghen.</l>
<l>Die romeine si danen veriaghen.</l>
<l>Ende dander volc dat sire vonden.</l>
<l>Sloeghen si dod dar ten stonden.</l>
<l>Dar .viii'hm. ende .cccc. waren.</l>
<l>Tgoet roefden si sonder sparen.</l>
<l>Twee romeine ebsi ghevaen.</l>
<l>Den eenen ghincsi slepen saen.</l>
<l>Den andren ebsi tien stonden.</l>
<l>Sine handen bachten ghebonden.</l>
<l>Ende leeddene dar al therre toesach.</l>
<l>Om te onthoofdene vp dien dach.</l>
<l>Ende als de iuede vdtrac sijn suaerd.</l>
<l>Ontliep die ghene mettervard.</l>
<l>Titus ontfinckene als hi quam.</l>
<l>Mar hi ontrudderde ende nam.</l>
<l>Hem sijn tekin ende openbare.</l>
<l>Stac hine vd al sire scare.</l>
<l>Omdat menne leuende vinc.</l>
<l>Dit was eene suarre  dinc.</l>
<l>Enen scamelen man dan de dod.</l>
<l>Dar men hem ridderscap verbod.</l>
<l>TEn naesten daghe wonnen de romeine.</l>
<l>Vp die murdeners ghemeine.</l>
<l>De nederste pord ende bernet al.</l>
<l>Die murdeners maecten ghescal.</l>
<l>Ende warens blide dat ment dede.</l>
<l>Ghenen roef ne wildsi  mede.</l>
<l>Want die dieue dierin laghen.</l>
<l>Addent bouen al ghedraghen.</l>
<l>Jnt alrenaeste  van der stede.</l>
<l>Oec seidsi wi sijns vro mede.</l>
<l>lees dadent</l>
<l>lees vondsi</l>
<l>lees vaste</l>
<l>Dat wi ne laten cleen no grod.</l>
<l>Te rouene na onse dod.</l>
<l>Wienso die romeine vinghen.</l>
<l>Sloeghen si sonder eenech dinghen.</l>
<l>Nochtan gauen si hem te waren.</l>
<l>Die iueden bi groten scaren.</l>
<l>Want hem dochte alrande dod.</l>
<l>Jeghen den ongher onghenod.</l>
<l>Die t's4yranne ghetrosten hem beede.</l>
<l>Vp eene dinc te haren leede.</l>
<l>Dat si in pitten in haghedochten.</l>
<l>Haer lijf wel onthouden mochten.</l>
<l>Dar mense altoes niet inne vonde.</l>
<l>Ende alst quame ter stonde.</l>
<l>Dat romsce herre waer siere verde.</l>
<l>Soude elc gaen dar hi begherde.</l>
<l>Mar dit was ghelijc eenen drome.</l>
<l>No gode noch oec dien van rome.</l>
<l>So ne mochten si niet ontflien.</l>
<l>Jn holen traecsi hem nadien.</l>
<l>Ende daden in de stad mee scaden.</l>
<l>Met brande dan de romeine daden.</l>
<l>Wieso oec den brande ontflo.</l>
<l>Quam hi in hole also.</l>
<l>Si dodene om tsine dies ebt gheloef.</l>
<l>Ende vochten darbinnen om den roef.</l>
<l>Titus heft versien wel dat.</l>
<l>Dat hem tupperste van der stad.</l>
<l>Want vp eenen hoghen berch stoet.</l>
<l>Niene mochten winnen so te voet.</l>
<l>Men verhoghedse met drachte.</l>
<l>Ende hiet hout halen met crachte.</l>
<l>Nochtan vantmen gheen daer.</l>
<l>Weet wel binnen .c. stadien naer.</l>
<l>Dus ghinc men ghinder dracht draghen.</l>
<l>Die van 's4ydumea versaghen.</l>
<l>Die van s's4ymoens partie waren.</l>
<l>Dat dar ne was gheen ontfaren.</l>
<l>Ende seiden  an titus om ghenaden.</l>
<l>Hi was arde saen beraden.</l>
<l>Want hi hopte dat die t's4yranne.</l>
<l>Wiken souden ende hare manne.</l>
<l>Ende doe si totem souden gaen.</l>
<l>lees senden</l>
<l>So vernam dat s's4ymoen saen.</l>
<l>Hem viuen die des boden waren.</l>
<l>Dedi doden sonder sparen.</l>
<l>Ende die heren algader vaen.</l>
<l>Tander volc wachti sonder waen.</l>
<l>Mar weet wel datter vele ontghinghen.</l>
<l>Die de romeine wel ontfinghen.</l>
<l>Want titus adde wel vergheten.</l>
<l>Van goedertierheit wilment weten.</l>
<l>Teerste ghebod van onghenaden.</l>
<l>De ridders begonden oec saden.</l>
<l>Van slaue  ende ghinghen tfolc vercopen.</l>
<l>Vter stad so sijn ontlopen.</l>
<l>Si .xl.m. ofte meere.</l>
<l>Die liet de keiser gaen die here.</l>
<l>Een pape hiet ihesus verdinghede mede.</l>
<l>Jeghen den keiser buter stede.</l>
<l>Om cierheit die hi brochtevord.</l>
<l>Ende in den tempel adde behord.</l>
<l>Beede gout ende diere steene.</l>
<l>Ende diere vate menecheene.</l>
<l>Een hiet finees ward oec ghevaen.</l>
<l>Die sijn lijf verdinghede saen.</l>
<l>Om goet gaf hi den keiser hier.</l>
<l>Hi adde ghewesen treisorier.</l>
<l>.xviii. daghe waest ghewacht.</l>
<l>Eerdat men vuldroech de dracht.</l>
<l>Jn wedemaent  ten seuenden daghe.</l>
<l>Waren die ramme ghereet ten slaghe.</l>
<l>Die dieue som lieten die mure.</l>
<l>Som vloen si ter seluer vre.</l>
<l>Jn cisternen in haghedochten.</l>
<l>Some waren dar oec die vochten.</l>
<l>Mar die romeine uerwonnen al.</l>
<l>Als die adden tsmeeste gheual.</l>
<l>Ende blide liede ende sat.</l>
<l>Jeghen ongherech volc ende mat.</l>
<l>Sodat de mur began wiken.</l>
<l>De vechters vloen ende ghinghen striken.</l>
<l>Ende die t's4yranne worden veruard.</l>
<l>Ende ne wisten waerward.</l>
<l>Die so condech waren tevoren.</l>
<l>lees slane</l>
<l>lees ghewracht</l>
<l>lees pietmaent</l>
<l>Adden nv so den moet verloren.</l>
<l>Dats eenen ofdinken mochte.</l>
<l>Si pijnden de wile dat men vochte.</l>
<l>Met crachte te duerbrekene de scaren.</l>
<l>Ende den vianden so ontfaren.</l>
<l>Mar si ne conden van haren ghetrouwen.</l>
<l>Niemen omtrent hem ghescouwen.</l>
<l>Want elc vlo dar hi waende ontgaen.</l>
<l>Mettien quam hem mare saen.</l>
<l>Dat die mure almetallen.</l>
<l>An de westside waren ghevallen.</l>
<l>Ende se de romeine souden belaghen.</l>
<l>Sulke seiden dat si saghen.</l>
<l>Jn den turre de romsce scare.</l>
<l>Also alst hem dochte van vare.</l>
<l>Doe ne wisten si waer vlien.</l>
<l>Dar mochtmen gods cracht an sien.</l>
<l>Die turre rumden die t's4yranne.</l>
<l>Dar van al der werelt de manne.</l>
<l>Niet adden ghewonnen ghemeine.</l>
<l>Sonder metten onghere alleine.</l>
<l>Dat was facelam ende marianne.</l>
<l>Ende ipotos  want nemmermee danne.</l>
<l>Ne comt ingien onder der sonnen.</l>
<l>Dar meer mede an adde ghewonnen.</l>
<l>Si vloen nv hier ende nv daer.</l>
<l>Doch dat si ontscuvlden darnaer.</l>
<l>Jn proueien in haghedochten.</l>
<l>Dar si hem onthouden mochten.</l>
<l>Dus wonnen de romeine de stede.</l>
<l>Ende setten in den tur mede.</l>
<l>Haer banieren ende waren blide.</l>
<l>Niemen die vindsi die stride.</l>
<l>Dat si vinghen sloeghen si dod.</l>
<l>Als hem iemen in de huvs ontscod.</l>
<l>Staken si an al den brand.</l>
<l>Ende verbernent al tehand.</l>
<l>Ende alsi dan te rouene sochten.</l>
<l>Jn huvs dar si in comen mochten.</l>
<l>So vondsijt vul dode dan.</l>
<l>Verhongherde wijf ende man.</l>
<l>So 's4ysden dan ende ghinghen dane.</l>
<l>Dat si niet wonnen derane.</l>
<l>lees ipicos</l>
<l>Nochtan ontfarmets hem niet so.</l>
<l>Wienso si leuende ghemoeten do.</l>
<l>Sine dadene van den liue.</l>
<l>Vul doder manne kinder wiue.</l>
<l>Laghen in de straten dar hier.</l>
<l>Sodat de dode vten tfier.</l>
<l>Alst nacht was hildsi vp de hand.</l>
<l>Ende bi nachte wies de brand.</l>
<l>Dit was in pietmaent dachterste  dach.</l>
<l>Alsmen iherusalem binnen  sach.</l>
<l>Nv ne adsoe noit also vele heren.</l>
<l>Van coninghen van andren heren.</l>
<l>Sone adde nv als vele scanden.</l>
<l>Ende des mochtsoe den vianden.</l>
<l>Min witen dan haren lieden.</l>
<l>Wantse de iueden verrieden.</l>
<l>Als titus binnenquam.</l>
<l>Ende hi sach ende vernam.</l>
<l>Die turre die  t's4yranne.</l>
<l>Binnen  ende hare manne.</l>
<l>Har dicheit ende har hocheit mede.</l>
<l>Ende haer grote sekerhede.</l>
<l>Doe seidi ic merke wel eden.</l>
<l>Dat god met ons heft ghestreden.</l>
<l>Ende god waest dier de iueden vte trac.</l>
<l>Ende ons volc derin stac.</l>
<l>Van ingiene ende cracht van lieden.</l>
<l>Wat mochtsi hiertoe ghedieden.</l>
<l>Dus sprac hi vele dar tien stonden.</l>
<l>Ende ghene die hi dar vant ghebonden.</l>
<l>Die hi gheuaen adde s's4ymoen.</l>
<l>Dedi ontbinden doen.</l>
<l>Ende want die ridders waren moede.</l>
<l>Van slane van sturtene bloede.</l>
<l>Ende dar noch vele volcs leuende ware.</l>
<l>Hiet de keiser openbare.</l>
<l>Dat men niemen dade derre.</l>
<l>Hine ware ghewapent ter werre.</l>
<l>Dus daden si ende die cranke mede.</l>
<l>Ende doude sloeghen si van der stede.</l>
<l>Tander volc ebsi ghevaen.</l>
<l>Dat beual de keiser saen.</l>
<l>lees dachtende</l>
<l>lees bernen</l>
<l>hier ontbreekt die</l>
<l>of Rumden</l>
<l>Eenen sinen vrient hiet frontoen.</l>
<l>Dat hi sijn recht elken soude doen.</l>
<l>De vechters de dieue de zeloten.</l>
<l>Want elc wroechde andren in der roten.</l>
<l>Ontlijfdi alle sonderlinghe.</l>
<l>De alresconste ionghelinghe.</l>
<l>Hilt hi omdat mense begome.</l>
<l>Jn den zeghe tote rome.</l>
<l>Titus heft vele ghegheuen.</l>
<l>Achterlande dien men haer leuen.</l>
<l>Soude vpgheuen den vreeden dieren.</l>
<l>Te steruene in sulker manieren.</l>
<l>Die waren binnen .xvi. iaren.</l>
<l>Vercochtmen aldar te waren.</l>
<l>IN desen tiden dat frontoen.</l>
<l>Dus sciet de iueden na haer doen.</l>
<l>Bleuer .xii.m. dod.</l>
<l>Van onghere ende van groter nod.</l>
<l>Jn al den orloghe waerre gheuaen.</l>
<l>Also als ict can verstaen.</l>
<l>.xviii.m. liede.</l>
<l>Jc wane noit sulc mord ghesciede.</l>
<l>Mar in de stad waerre beseten.</l>
<l>Also als ict can gheweten.</l>
<l>.x. warf .c.m. man.</l>
<l>Want van al den lande deran.</l>
<l>Waer si comen in de stede.</l>
<l>Te haren pascen ende waren mede.</l>
<l>Also beleghen in de pord.</l>
<l>Hierof quam de grote mord.</l>
<l>Niemen ne ebbe tghetal vor spel.</l>
<l>Want in nerons tide gheuiel.</l>
<l>Dat men teenen pascen telde.</l>
<l>.xx. warf .c.m. met ghewelde.</l>
<l>Ende .vii.c.dusent nochtan.</l>
<l>Omdat die hoghe man.</l>
<l>Niene ghelofde openbare.</l>
<l>Dat das volcs sovele ware.</l>
<l>Want in wat lande so si waren.</l>
<l>Die iueden wilden te pascen varen.</l>
<l>Te iherusalem te harre feeste.</l>
<l>Omdat haer vorders haer meeste.</l>
<l>Tien tiden vd eg's4ypten quamen.</l>
<l>Hieromme hiet pascen bi namen.</l>
<l>Ende alnv adsi tongheual.</l>
<l>Totien pascen beleghen al.</l>
<l>Hoe vele datter versleghen bleuen.</l>
<l>Es van iosephus onbescreuen.</l>
<l>Cisternen. graue. proueien pitte.</l>
<l>Duersochten die romeine na ditte.</l>
<l>Ende versloeghen die si dar vonden.</l>
<l>Meer dan .ii.m. tien stonden.</l>
<l>Nochtan was dar de lucht so quaet.</l>
<l>Mar ghierecheit diet al duergaet.</l>
<l>Ende om ghewin niemen laet verbloden.</l>
<l>Dedem ondersoeken den doden.</l>
<l>Jn die hole vondsi grote rijchede.</l>
<l>Ende volc oec ghebonden mede.</l>
<l>Die de felle t's4yranne bonden.</l>
<l>Want in haren leetsten stonden.</l>
<l>Lietsi noch mord noch ghevecht.</l>
<l>Mar god wraecht wel na haer recht.</l>
<l>Want ian die ward gheuaen.</l>
<l>Jn eene proueie van onghere saen.</l>
<l>Ende bat den romeinen vp ghenaden.</l>
<l>Des hi dicke was onberaden.</l>
<l>Hiernaer suldi horen saen.</l>
<l>Hoe s's4ymoen oec ward gheuaen.</l>
<l>Ten romscen zeghe hiltmen s's4ymoen.</l>
<l>Janne in ewelic prisoen.</l>
<l>Dvs was iherusalem gheuaen.</l>
<l>Jn september als wijt verstaen.</l>
<l>Des achtes daghes als ict sach.</l>
<l>Dat nv heet onser vrouwen dach.</l>
<l>.v. warf waest ghewonnen tevoren.</l>
<l>.ij. warf gheuelt als wijt horen.</l>
<l>Vant eg's4ypten want azocheus.</l>
<l>Darna die quade antiocus.</l>
<l>Darna van rome pompeius.</l>
<l>Darna herodes ende socius.</l>
<l>Ende nabugodonosor adt tevoren.</l>
<l>Ghewonnen ende dedt testoren.</l>
<l>Doet adde ghestaen .m. iaer.</l>
<l>Ende .ccc. ende .lx. weet vorwaer.</l>
<l>Ende .viii. maende ende .vij. daghe.</l>
<l>Eerst maket dans ghene saghe.</l>
<l>Melchisedech die deerste was.</l>
<l>Gods pape als ict ghescreuen las.</l>
<l>Darna dreefvd die chananeen.</l>
<l>Van der iueden coninghe een.</l>
<l>Hiet leobius ende maecte dat.</l>
<l>Der iueden principale stad.</l>
<l>.cccc.ende.lxxvii. iaer.</l>
<l>Velledse nabugodonosor darnaer.</l>
<l>Van den coninc lobius.</l>
<l>Totiendat vellede titus.</l>
<l>Waren .m. iaer ende .lxx.ende.ij.</l>
<l>Van dien tide min no mee.</l>
<l>Dat eerst ghemaect was de stede.</l>
<l>Tote deser suare plaghe mede.</l>
<l>Waren .xi.c. iaer.</l>
<l>Ende .lxxvii. weet vorwaer.</l>
<l>Dits tende van iherusalem.</l>
<l>Want so menech bleef  in hem.</l>
<l>Van heleghen lieden was ghesturd.</l>
<l>Hierbi addent des verburd.</l>
<l>Nv therre ne adde te slane.</l>
<l>Noch te rouene noch te vane.</l>
<l>Hiet hem titus al de stede.</l>
<l>Tempel ende mure mede.</l>
<l>Al werpen dat vp dat neder.</l>
<l>Datter gheen iuede keerde weder.</l>
<l>Sonderdat hi die drie turre helt.</l>
<l>Die hi wan met cleenre ghewelt.</l>
<l>Want dervp liepen de murdenaren.</l>
<l>Dat was ipitus  te waren.</l>
<l>Facelus ende marianne.</l>
<l>Sulke ne siet nemmermee manne.</l>
<l>Ende nurs  also vele dermede.</l>
<l>Als adde  westside adde de stede.</l>
<l>Dat men darna sie ende gome.</l>
<l>Dat sulke stad wonnen die van rome.</l>
<l>Tander was also gheslecht.</l>
<l>Al waer een toecomen echt.</l>
<l>Hi souds cume ghelouen een word.</l>
<l>Dat adde ghesijn eene pord.</l>
<l>Titus ghinc bouen  den sinen.</l>
<l>Die met hem waren in der pinen.</l>
<l>Ende danctem van haren daden.</l>
<l>Met gheuene ghinc hi vrecke saden.</l>
<l>Een legioen lieti dare.</l>
<l>lees leobius</l>
<l>lees bloet</l>
<l>lees ipicus</l>
<l>lees murs</l>
<l>lees ande</l>
<l>lees louen</l>
<l>Tander herre sendi haerentare.</l>
<l>Sonderdat hi .ij. legioene.</l>
<l>Met hem hilt te sinen doene.</l>
<l>Darna voer hi te cesarea.</l>
<l>Ende omdat was den winter na.</l>
<l>Ne voer hi te rome niet.</l>
<l>Sine gheuanghene hi dar houden hiet.</l>
<l>Van danen so voer hi derna.</l>
<l>Jn ph's4ylips cesarea.</l>
<l>Dar hi langhe wile lach.</l>
<l>Dar dedi vp sulken dach.</l>
<l>Ghevane te siere feesten.</l>
<l>Werpen vor die felle beesten.</l>
<l>Diese scuerden ende verdaden.</l>
<l>Sulke dedi anders begaden.</l>
<l>Hi dede elc andren verslaen.</l>
<l>Dar verhordi bisscop  saen.</l>
<l>Dat s's4ymoen de murdenare.</l>
<l>Aldusdane wijs gheuanghen ware.</l>
<l>hi  was in eenen pit ghevloen.</l>
<l>Die onderdighe  s's4ymoen.</l>
<l>Met sinen vrienden met machenaren.</l>
<l>Ende haer instrumente met hem te waren.</l>
<l>Ende spise met hem om verteren.</l>
<l>Dus so waendi mineren.</l>
<l>Ende ontlopen onder derde.</l>
<l>Mar en quam niet als hi begherde.</l>
<l>Niet verre addi gheminerd.</l>
<l>Die spise ne was al verterd.</l>
<l>Doe pensdi om te hoenne saen.</l>
<l>Die romeine ende waendem ontgaen.</l>
<l>Eenen witten roc so dedi an.</l>
<l>Ende eenen purperinen mantel nochtan.</l>
<l>Ende quam onuersien vdghegaen.</l>
<l>Dar wilen tempel adde ghestaen.</l>
<l>Diene eerst saghen waren veruard.</l>
<l>Mar doe trake si te hem ward.</l>
<l>Darnaer vragheden wie hi ware.</l>
<l>Doe  hi dat men hem dare.</l>
<l>Haren here comen soude doen.</l>
<l>Aldus so ward gheuaen s's4ymoen.</l>
<l>Ende bi hem worden oec vonden.</l>
<l>lees botscep</l>
<l>lees ouerdighe ?</l>
<l>hier ontbreekt hiet</l>
<l>Vele der murdeners tien stonden.</l>
<l>Dus wrac god vp hem de mord.</l>
<l>Die hi dede in sine pord.</l>
<l>Doe ward hi den keiser ghesent.</l>
<l>Die hiet dat men dat prosent.</l>
<l>Hilde want hi te rome quame.</l>
<l>Eene feeste in sijns broeder name.</l>
<l>Maecte titus dar verterd waren.</l>
<l>Liede van der iuedscer scaren.</l>
<l>Onder van beesten ende van viere.</l>
<l>Ende elc oec andren dorstac sciere.</l>
<l>.ij.m.ende.vi'hc. man.</l>
<l>Nochtan docht den romeinen dan.</l>
<l>Dat si meerre pine adden verdient.</l>
<l>Want si waren hem onvrient.</l>
<l>OMdat der iueden land.</l>
<l>Dus verert was ende uerbrant.</l>
<l>So wordsi onwerd ghemeenlike.</l>
<l>Al duerentuere al erderike.</l>
<l>Ende die van antiochen mede.</l>
<l>Ontlijfden de hare van der stede.</l>
<l>Titus dien quam van den vader mare.</l>
<l>Dat al tfolc van rome ware.</l>
<l>Jn groter open om sijn comen.</l>
<l>Titus heft dese lettren ghenomen.</l>
<l>Ende voer te antiochen ward.</l>
<l>Dar vant hi an sine vard.</l>
<l>Eene wonderlike riuiere.</l>
<l>Dies van al sulker maniere.</l>
<l>Soe es so sterc ende so grod.</l>
<l>Mar tsaterdaghes es de grond al blod.</l>
<l>Dese lopen als ict las.</l>
<l>Tusscen vrehem  ende ruphaneas.</l>
<l>Die van antiochen quamen.Vd</l>
<l>te hem al tesamen.</l>
<l>Ende alle baden si eene bede.</l>
<l>Dat hi de iueden danen dede.</l>
<l>Mar hi voer of hi de worde.</l>
<l>No ne verstonde no ne horde.</l>
<l>Te eufratem  voer hi van dane.</l>
<l>Dar hem sende om wel te ontfane.</l>
<l>Die coninc van percen eene crone.</l>
<l>lees archem of archen</l>
<l>lees raphaneas</l>
<l>lees eufraten</l>
<l>Van goude fijn ende scone.</l>
<l>Van dane tidi te eg's4ypten tehand.</l>
<l>Duer iherusalem ende der iueden land.</l>
<l>Dat iammerlike lach testord.</l>
<l>Droeue was hi om de mord.</l>
<l>Ende bat datse god moeste ontheren.</l>
<l>Die hem tland daden so onneren.</l>
<l>Onder die ghevelde steene.</l>
<l>Vantmen de richeit niet cleene.</l>
<l>Som wijsdent die gheuanghene keitiue.</l>
<l>Also alst man ende wiue.</l>
<l>Verdect adden vp auenture.</l>
<l>Wient te goede worde ende te sure.</l>
<l>Doe hi quam te alexandrie.</l>
<l>Liet hi varen sine partie.</l>
<l>Ende wilde varen te rome ward.</l>
<l>Dar voerdi met hem an de vard.</l>
<l>Den valscen s's4ymoen ende ian.</l>
<l>Ende dartoe .dcc. man.</l>
<l>Vulmaecte iueden grod ende scone.</l>
<l>Omdat hi senen zeghe vertoghe.</l>
<l>Rome quam ieghen hem vd algader.</l>
<l>Ende vaspasiaen sijn vader.</l>
<l>Ende sijn broeder domitiaen.</l>
<l>Noit ne was man sconre ontfaen.</l>
<l>DE senature van der stede.</l>
<l>Wilden om haer eerlichede.</l>
<l>Den vader ende tituse mede.</l>
<l>Na der costume van der stede.</l>
<l>Elkerlijc doen eene feeste.</l>
<l>Van sconeden na de romsce geeste.</l>
<l>Mar si ne wilder altoes waer eene.</l>
<l>Ebben onder hem tween ghemeene.</l>
<l>Nv hord welc die feeste was.</l>
<l>Also als ict bescreuen las.</l>
<l>Van iosephus diet anesach.</l>
<l>Niemen bleef thuvs vp dien dach.</l>
<l>Mar elc man was vp vor de dagheraet.</l>
<l>Ende elc pijnt dat hi ghestaet.</l>
<l>Teer steden dat hi van dien.</l>
<l>Ghene feeste mochte sien.</l>
<l>Ende alst daghen began saen.</l>
<l>Titus ende vaspasiaen.</l>
<l>Ghinghen ghecroent met lauwerbome.</l>
<l>Na die maniere van rome.</l>
<l>Ende met purpure ghecleet.</l>
<l>Aldus ghincsi ghereet.</l>
<l>Toter keiserliker sale.</l>
<l>Dar die senature altemale.</l>
<l>Hars onbeidden als ict hore.</l>
<l>Dar waren sittine van 's4yuore.</l>
<l>Alsire quamen dar si vp saten.</l>
<l>Tridderscep dat  in der straten.</l>
<l>Ontfinghense met groten loue.</l>
<l>Ende vertelden in den houe.</l>
<l>Haer auenture ende haer daet.</l>
<l>Darnaer vaspasiaen vdstaet.</l>
<l>Ende dankets hem ende bat hem saen.</l>
<l>Dat si met hem eten gaen.</l>
<l>Dar toochdmen dan in der stede.</l>
<l>Alrande grote cierhede.</l>
<l>Want sowatso was selsien.</l>
<l>Jn andren lande ende in dien.</l>
<l>Diere wonderlic ofte goet.</l>
<l>Was ghetoocht dar tfolc stoet.</l>
<l>Van goude van seluere van 's4yuore.</l>
<l>Van ghesteente als ict hore.</l>
<l>Cleeder diere ende die scone.</l>
<l>Na dat werc van babilone.</l>
<l>Ende dartoe beesten van meneghen lande.</l>
<l>Sonderlinghe ende menegherande.</l>
<l>Ja die gheuanghene waren versierd.</l>
<l>Met cleedren wonderlic ghevisierd.</l>
<l>Darna so droech men bescreuen.</l>
<l>Hoe de lande uerwonnen bleuen.</l>
<l>Hoe ment verheride hoe ment uerwan.</l>
<l>Hoe men versloech wijf ende man.</l>
<l>Hier vincmen tfolc hier vlore mee.</l>
<l>Hier bracmen hoghe mure ontwee.</l>
<l>Hier cropen duere die viande.</l>
<l>Hier ontstacment al met brande.</l>
<l>Hier sloechmen den eenen dod.</l>
<l>Een ander hier de hande bod.</l>
<l>Des waren al de iueden  vroet.</l>
<l>So wel het hem bescreuen stoet.</l>
<l>Dat dar ansaghen die liede.</l>
<l>Ghelijc recht alst dar ghesciede.</l>
<l>lees dar</l>
<l>lees lieden</l>
<l>Mochtijt  dar sien bescreuen staen.</l>
<l>Dan hoe de princhen waren gheuaen.</l>
<l>Ende hoe de scepe gheladen quamen.</l>
<l>Te rome met roue al tesamen.</l>
<l>Mar bouen al der dierhede.</l>
<l>So droechmen dar in de stede.</l>
<l>Dat men in den tempel wan.</l>
<l>Vpden mordadeghe ian.</l>
<l>Dat was de tafle guldin fijn.</l>
<l>En mochte ghene diere sijn.</l>
<l>Ende de guldine candelare.</l>
<l>Met .vii. telghen guldijn clare.</l>
<l>Darna droechmen der iueden wet.</l>
<l>Die van gode was gheset.</l>
<l>Dit was tachterste als wijt horen.</l>
<l>Vaspasiaen die ghinc voren.</l>
<l>Ende titus achter hem saen.</l>
<l>Darna quam domitiaen.</l>
<l>Sittende vp een dier pard.</l>
<l>Tote iupiters monster inward.</l>
<l>Ghincsi ende aldaer ghinc staen.</l>
<l>Ende ombod vaspasiaen.</l>
<l>Want het was de romsce sede.</l>
<l>Niet eer te purne van der stede.</l>
<l>Eer men den keiser brochte de mare.</l>
<l>Dat die here versleghen ware.</l>
<l>Die van den vianden was here.</l>
<l>Tesen rouwe ende tesen seere.</l>
<l>So was de quade s's4ymoen ghehouden.</l>
<l>Hord hoe hi heft de mord ontgouden.</l>
<l>Men leeddene onder die gheuane.</l>
<l>Om den zeghe te uerslane.</l>
<l>Om sinen als met eenen streke.</l>
<l>Ende trackene dorperleke.</l>
<l>Dor dat ruste  van der stede.</l>
<l>Men sloechen ende men stacken mede.</l>
<l>Jnt ende men hem sijn leuen nam.</l>
<l>Als den keiser de mare quam.</l>
<l>Dat hi dod ware ward dat ghescal.</l>
<l>Ende dat volc ghinc eten al.</l>
<l>Dusdaen ende meerre was de feeste.</l>
<l>Want duer de lancheit van der geeste.</l>
<l>lees Mochtsijt</l>
<l>lees riiste of riueste</l>
<l>Curtic de redene dar ic mach.</l>
<l>Na ghenen hoghen zeghedach.</l>
<l>Sende in iudea vaspasiaen.</l>
<l>Eenen ridder hiet bassus saen.</l>
<l>Want in tland waren .iij. casteele.</l>
<l>Die nochtoe te haren deele.</l>
<l>Een deel iueden doe besaten.</l>
<l>Sterc ende goet vtermaten.</l>
<l>Herodium ende massada.</l>
<l>Ende de derde macheronta.</l>
<l>Teerstendat hi quam int land.</l>
<l>So duanc hi an sine hand.</l>
<l>Herodium ende gaderde herre.</l>
<l>Jeghen macheronta ter werre.</l>
<l>Het dochtem sere nuttelic wesen.</l>
<l>Mochti winnen ende breken desen.</l>
<l>Want het was vast ende goet.</l>
<l>Van der stede dart stoet.</l>
<l>Dartoe adt herodes ghemaect.</l>
<l>Sterc ende welgheraect.</l>
<l>En dade dauenture alleene.</l>
<l>Dat menrean strede dochtem cleene.</l>
<l>Dartoe met wapinen ende met spisen.</l>
<l>Waest beward in alre wisen.</l>
<l>Bassus viel vor den casteel.</l>
<l>Ende droechvul de dale een deel.</l>
<l>Vor die borch was eene pord.</l>
<l>Darin staken de iueden vord.</l>
<l>Haer crancste volc. ende haer beste.</l>
<l>Ebsi bouen in de veste.</l>
<l>Mar menech assaut grod ende cleine.</l>
<l>Daden si vp die romeine.</l>
<l>Somwile verloren somwile versloeghen.</l>
<l>Mar ic waensi niet ne loeghen.</l>
<l>Eeer  die dinc quam ten ende.</l>
<l>Hord hier iammerlike scende.</l>
<l>Dar was een eleazarus.</l>
<l>Als darvoren lach bassus.</l>
<l>Die dicke dede meneghen stoet.</l>
<l>Ende vele romeine sloech dod.</l>
<l>Hi was dachterste diere weec.</l>
<l>Ende deerste dierevte streec.</l>
<l>lees Eer</l>
<l>Sodat si teenen tide quamen.</l>
<l>Ende dar de sine al tesamen.</l>
<l>Binnen den porten weken saen.</l>
<l>Ghinc si  alleene buten staen.</l>
<l>Ende spreken an hem die binnen waren.</l>
<l>Hi ne waende niet dat van der scaren.</l>
<l>Soude durren  vp hem comen.</l>
<l>Dit heft een hiet rifus  vernomen.</l>
<l>Ende vinken als die coene.</l>
<l>Ende leeddene in den pawelioene.</l>
<l>Die here deden al ontcleeden.</l>
<l>Ende weder vor de stede leeden.</l>
<l>Ende gheeselen dit was die dinc.</l>
<l>Die den iueden so na ghinc.</l>
<l>Dat al de stede was in weene.</l>
<l>Om den ionghelinc alleene.</l>
<l>Doe dat bassus al vernam.</l>
<l>Wildise noch meer maken gram.</l>
<l>Ende dede een cruce slaen.</l>
<l>Al om hem te ontliuene saen.</l>
<l>Dit was den burgheren so leed.</l>
<l>Eleazarus bat ghereet.</l>
<l>Dat sine lieten van den liue.</l>
<l>Niet doen ghelijc eenen keitiue.</l>
<l>Want si souden almetallen.</l>
<l>Waer hi dod in ghenaden vallen.</l>
<l>Hi adde binnen vele maghe.</l>
<l>Dien ontfarmede van der claghe.</l>
<l>Ende worden des te rade.</l>
<l>Dat si om sine ghenade.</l>
<l>Den casteel vp wilden gheuen.</l>
<l>Doe die ghene dat bescreuen.</l>
<l>Die de pord hilden vor den casteel.</l>
<l>Worden si te rade gheel.</l>
<l>Nachts te ontfliene vter pord.</l>
<l>Mar bassus heft verhord.</l>
<l>Ende vorleidem die vlucht.</l>
<l>Die stercste ontfloen vter vrucht.</l>
<l>Mar die andre bleuen dod.</l>
<l>.xvii'hc. cleene ende grod.</l>
<l>Ende haer wijf ende hare kinder.</l>
<l>Worden oec gheuaen ghinder.</l>
<l>lees hi</l>
<l>hier ontbreekt iemen</l>
<l>lees rufus</l>
<l>lees beseuen</l>
<l>Nochtan hilt bassus sijn belof.</l>
<l>Hi liet die borchsaten gaenof.</l>
<l>Ende gaf weder eleazarus.</l>
<l>Macheronta ward ghewonnen dus.</l>
<l>Doe quam hem mare vp eenen dach.</l>
<l>Dat grod volc versamet lach.</l>
<l>Jn eenen bosch ende dat iueden waren.</l>
<l>Die den orloghe ontweken waren.</l>
<l>Doe lach vor iherusalem.</l>
<l>Ende nv alsmen den casteel gaf hem.</l>
<l>Met groter eeren vant  hi daer.</l>
<l>Ende vant die niemare waer.</l>
<l>Den bosch hi omtrent beleide.</l>
<l>Toten voetganghers hiet hi ende seide.</l>
<l>Dat men dat wout soude roden.</l>
<l>Doe ghinghen hem werren die ioden.</l>
<l>Ende men vachter langhe ende seere.</l>
<l>De romeine verloren nemmeere.</l>
<l>Dan .xii. manne in den strijt.</l>
<l>Mar gheen iuede in gheer tijt.</l>
<l>So ne behilt dar sijn leuen.</l>
<l>.iij.m. siere dod bleuen.</l>
<l>Ende met  haer here  iudas.</l>
<l>Die des quaets s's4ymoens broeder was.</l>
<l>Ten seluen tiden de keiser ombod.</l>
<l>Dat men al tland cleen ende grod.</l>
<l>Van iuda om ghelt vercochte.</l>
<l>Ende merre gheen pord in wrochte.</l>
<l>Hi ne lieter als in maer .dccc.</l>
<l>Van dien iueden wiessoes wondert.</l>
<l>Ende hietse sijn in eene stede.</l>
<l>Dat hi amasada heten dede.</l>
<l>.xxx. stadien van iherusalem.</l>
<l>Dartoe setti chens vp hem.</l>
<l>Hiernaer so bleef dod bassus.</l>
<l>Doe quammer een hiet siluius.</l>
<l>Van tskeisers aluen in iudea.</l>
<l>Hi sach al tland verre ende na.</l>
<l>Wel beduonghen algheel.</l>
<l>Sonder massada casteel.</l>
<l>Dar was in een murdenare.</l>
<l>Hiet eleazarus met eere scare.</l>
<l>lees groten herre quam</l>
<l>hier ontbreekt hem</l>
<l>Die de werringhe ende den strijt.</l>
<l>Begonsten in der eerster tijt.</l>
<l>Doe men den chens van rome ontseide.</l>
<l>Hord hoese siluius beleide.</l>
<l>Hi viel met allen vor de veste.</l>
<l>Ende omdat hem dochte dat beste.</l>
<l>Omliep hijt al met eenen mure.</l>
<l>Dat hem gheen iuede ontflo derduere.</l>
<l>Mar die buerch was seere sterc.</l>
<l>Dies so moestertoe grod werc.</l>
<l>Want herodes adt ommedaen.</l>
<l>Met eenen mure sonder waen.</l>
<l>Vant  witten steenen grod ende stranc.</l>
<l>.lx. stadien ommeganc.</l>
<l>.xii. cubitus  ende .viii. dicke.</l>
<l>Met turren sterc ende onghemicke.</l>
<l>.xxvii. wi lesent dus.</l>
<l>Die hoghe waren .l. cubitus.</l>
<l>Darbinnen eene coninclike sale.</l>
<l>.iiij. turre ten hoeke ghemaect wale.</l>
<l>.lx. cubitus hoghe of mee.</l>
<l>Cisternen vele meer dan twee.</l>
<l>Dat hem gheen water ghebrake</l>
<l>Binnen ghebrac ghene sake.</l>
<l>Si adden coren olie ende wijn.</l>
<l>Ende watso hem goet mochte sijn.</l>
<l>Dit adde eleazarus onderlopen.</l>
<l>Teere stont als hijt vant open.</l>
<l>Ende vanterin ghenoech dit ieghen  striden.</l>
<l>Spise die van herodes tiden.</l>
<l>Dar was ghearghert niet een aer.</l>
<l>Nochtan waest welna .c. iaer.</l>
<l>Dat dar herodes adde ghevlucht.</l>
<l>Dat quam wanic van goeder lucht.</l>
<l>Dat dar so wel oude verdroech.</l>
<l>Oec wasserin harnasch ghenoech.</l>
<l>Desen casteel maecte herodes.</l>
<l>Ende was tachterste dies sijt ghewes.</l>
<l>Dat de romeine in ghenen tide.</l>
<l>Wonnen vp die iueden met stride.</l>
<l>Siluius hiervoren viel.</l>
<l>Ende ward dies gheware wel.</l>
<l>lees Van</l>
<l>hier ontbreekt hoghe</l>
<l>Dat men ne mochte comen ten stride.</l>
<l>Daran wasser eene side.</l>
<l>Aldar dedi draghen dracht.</l>
<l>Den volke met groter cracht.</l>
<l>Sodat si met crachte droeghen.</l>
<l>Eenen oep dar si omme loeghen.</l>
<l>Die was hoghe .xx. cubitus.</l>
<l>Darvp maecten si aldus.</l>
<l>Een steenghewerke hoghe ende wijt.</l>
<l>.l. cubitus adt dar ter tijt.</l>
<l>Darvp eenen tur ghemaect.</l>
<l>.lxx. cubitus hoghe ende welgheraect.</l>
<l>Ende met 's4ysere verdect al.</l>
<l>So diepe waesttfosseit ende dal.</l>
<l>Ende de mur so hoghe oec mede.</l>
<l>Dat dies grote nod al dede.</l>
<l>Scutters laghen in den turre.</l>
<l>Sowienso si saghen an purre.</l>
<l>Vd den mur dien scoten si duere.</l>
<l>Dus dreuensise van den mure.</l>
<l>Als dat siluius vernam.</l>
<l>Dreef hi bet an sinen ram.</l>
<l>Ende deden hinten an den mure.</l>
<l>Sodatteraf brac een scure.</l>
<l>Mar die rouers die binnen waren.</l>
<l>Stakense weder sonder sparen.</l>
<l>Ende maecten eenen mur ende leiden hout ende steene.</l>
<l>Ende morter ouereen ghemeene.</l>
<l>Jeghen dat steken van den ram.</l>
<l>Als dat siluius vernam.</l>
<l>Hiet hi vier inwerpen saen.</l>
<l>Dat hout ontstac sonder waen.</l>
<l>Ende van nordwesten wieu de wint.</l>
<l>Sodat al tegader ghint.</l>
<l>Vp de romeine ghevloghen quam.</l>
<l>Sodat sijs waren welna gram.</l>
<l>Darna alst god wilde alvd.</l>
<l>Scod die wint omme int zuvd.</l>
<l>Ende tfier voer ten iueden ward.</l>
<l>Ende de mur barn mettervard.</l>
<l>Die romeine worden vro ende coene.</l>
<l>Ende traken in de pawelioene.</l>
<l>Als die tsmarghins sonder waen.</l>
<l>lees Dar dan an eene side ?</l>
<l>Den casteel wilden bestaen.</l>
<l>Ende wieken snachts nouwe ende seere.</l>
<l>Omdat hem niemen ontkeere.</l>
<l>Eleazarus ne was oec niet.</l>
<l>Die om enech ontflien riet.</l>
<l>Noch hi ne adde sonder waen.</l>
<l>Niemen hem laten ontgaen.</l>
<l>Algader dat hi pensde ghinder.</l>
<l>Was om wijf ende om kinder.</l>
<l>Hoese de romeine souden begaden.</l>
<l>Om een steruen begondi raden.</l>
<l>Sijn volc hi sauonts commen hiet.</l>
<l>Die hem dusdane quaetheit riet.</l>
<l>Ghi heren seiti hier es ghesuoren.</l>
<l>Ende ghesekert oec tevoren.</l>
<l>Niemen te diene dan gode allene.</l>
<l>Ens ander here grod no clene.</l>
<l>Nu es hier comen die tijt.</l>
<l>Dat men mach proeuen wat ghi sijt.</l>
<l>Ne werd niet scalke diere van rome.</l>
<l>Wi waren deerste als ict gome.</l>
<l>Die hem ontseiden dienst tien tiden.</l>
<l>Ende wi sijn dachterste dar si vp striden.</l>
<l>Jc wane dat ons es ghegheuen.</l>
<l>Dese grote eere in ons leuen.</l>
<l>Dat wi steruen moghen vrileke.</l>
<l>Niet van onghere onghevalleke.</l>
<l>Marghin tilicke sonder waen.</l>
<l>Als die andre ebben ghedaen.</l>
<l>Sullen ons bestaen die viande.</l>
<l>Nv elc man besoghe  sine hande.</l>
<l>Ende laet ons slaen elc andren dod.</l>
<l>Wijf ende kinder cleen ende grod.</l>
<l>So sulwi niet metten keitiuen.</l>
<l>Eighin onder de romeine bliuen.</l>
<l>So ne sie wi rouwe meerre no minder.</l>
<l>Ouer wijf ende ouer kinder.</l>
<l>Dit ende ander menech word.</l>
<l>Brochti daer in talen vord.</l>
<l>Ende dat volc ward also uerwoet.</l>
<l>Dat hem sijn raet dochte goet.</l>
<l>Hem .x. coren die keitiue.</l>
<l>lees besaghe ?</l>
<l>Diet al roefden van den liue.</l>
<l>Ende alst al adde de dod ontfaen.</l>
<l>Soude .i. die .ix. slaen.</l>
<l>Darna soudi die edele sale.</l>
<l>Ontsteken sonder wedertale.</l>
<l>Spise ende dranc was haer raet.</l>
<l>Soude bliuen onghescaet.</l>
<l>Dat de romeine mochten sien.</l>
<l>Dat sijt hem niet lieten ghescien.</l>
<l>Noch dor ongher noch dor nod.</l>
<l>Dan om de vrie dod.</l>
<l>Keitiue die so verscubt waren.</l>
<l>Dat si niet ne wilden sparen.</l>
<l>No van kinder no van wiue.</l>
<l>Noch oec van haer selfs liue.</l>
<l>Helsende cussende dat si tesamen.</l>
<l>Ende laghen ende haren ende namen.</l>
<l>Doe sloech de .x. de .ix. dod.</l>
<l>Ende ontstac de sale grod.</l>
<l>Darna nam hi hem seluen tleuen.</l>
<l>Si ne waenden niet dat iemen bleuen.</l>
<l>Dar ware in menscen liuene.</l>
<l>Mar dar ontslopen si .vii.</l>
<l>Jn cisternen die tlijf behelden.</l>
<l>Ende die auenture vertelden.</l>
<l>Ondermam  wijf ende kinder.</l>
<l>Storuen .dcccc.ende.lx. ghinder.</l>
<l>Dese iammerlike plaghe.</l>
<l>Was in april ten vijften daghe.</l>
<l>Siluius die waende wel.</l>
<l>Des marghins ebben den strijt fel.</l>
<l>Dede ten mure wiselike gaen.</l>
<l>Dar ne ebsi niet verstaen.</l>
<l>Dan allene die sale ontsteken.</l>
<l>Ende stilleit sonder spreken.</l>
<l>Sodat riepen alle tesamen.</l>
<l>Mettien de .vii. vordquamen.</l>
<l>Die hem telden dauenture.</l>
<l>Van beghinne al duerenture.</l>
<l>Dies adsi wonder grod.</l>
<l>Doe vondsise alle dod.</l>
<l>Ende si dadenvd den brant.</l>
<l>Siluius liet al tehand.</l>
<l>lees leuene</l>
<l>lees Onder man</l>
<l>Ghinder siere liede een deel.</l>
<l>Ende rumde den casteel.</l>
<l>Danen voer hi te cesarea.</l>
<l>Nv ne was int land van iudea.</l>
<l>Niewer niet een viand bleuen.</l>
<l>Hi ne adde ghelaten tleuen.</l>
<l>Mar van der murdenerren partie.</l>
<l>Waerre vele omtrent alexandrie.</l>
<l>Die worden darnaer gheuaen.</l>
<l>Ende ontlijft ende ondaen.</l>
<l>Dar waerre .ix.  ghetormenterd.</l>
<l>Ende gheslept ende verterd.</l>
<l>Om genen torment nemmeere.</l>
<l>Wildsi den keiser heten here.</l>
<l>Ende storuen allene om dat word.</l>
<l>Ja haer cleene kinder vord.</l>
<l>Lieten hem scueren omdat si wouden.</l>
<l>Den keiser niet ouer here houden.</l>
<l>Oec ombod die keiser saen.</l>
<l>Jn eg's4ypten sonder waen.</l>
<l>Lupus dien beuolen was al tland.</l>
<l>Dat hi den tempel al tehand.</l>
<l>Brake die wilen ghemaect was.</l>
<l>Van den iuede ananias.</l>
<l>Alst hiervoren bescreuen staet.</l>
<l>Darna lupus tehand gaet.</l>
<l>Ende roofde den tempel ende slotentoe.</l>
<l>Darna saen so starf hi doe.</l>
<l>Ende paulinus quam int land.</l>
<l>Die nam al dat hireint vant.</l>
<l>Ende versamede  als ict las.</l>
<l>Sodatter gheen gaen toe ne was.</l>
<l>Dit was .ccc. iaer .xl. ende drie.</l>
<l>Na sijn beghin ghelouets mie.</l>
<l>Dus ne bleef tempel sekerlike.</l>
<l>Niewer der iueden  in erderike.</l>
<l>NOchtoe so was eene scare.</l>
<l>Van murdeners iueden harentare.</l>
<l>Jnt land van eg's4ypten waren.</l>
<l>Eenen hoftman adsi van der scaren.</l>
<l>Eenen touerare hiet ionates.</l>
<l>lees meneghe ?</l>
<l>lees onias</l>
<l>lees vermacheden</l>
<l>lees varen</l>
<l>Catulus ward gheware des.</l>
<l>Die in libien rechter was.</l>
<l>Ende vincse alomme das.</l>
<l>.iii.m. iueden sloech hi dod.</l>
<l>Ende nam haer richeit grod.</l>
<l>Al haer erue ende al haer land.</l>
<l>Setti in renten tskeisers hand.</l>
<l>Jonatese hilt hi gheuaen.</l>
<l>Ende quam met hem te rome saen.</l>
<l>Darne de keiser gheeselen dede.</l>
<l>Ende darna uerbernen mede.</l>
<l>Hier makic an d's4ystorie ende.</l>
<l>Ende wilde wel dat elc mensce kende.</l>
<l>Hoe ic ebbe na miere macht.</l>
<l>Twaer ghehouden ende tlieghen ghewacht.</l>
<l>Elc man mach sinen wille wanen.</l>
<l>Vord so willic hem vermanen.</l>
<l>Die clerke sijn ende 's4ystorien kinnen.</l>
<l>Of si hiet vinden hierbinnen.</l>
<l>Te verbeterne ende sijt connen.</l>
<l>Dat sijt doen ens onder der sonnen.</l>
<l>Menscelic werc dat weet al blod.</l>
<l>En adde verbeterens nod.</l>
<l>Scriuers die dit sullen scriuen.</l>
<l>Want vele sijn van den keitiuen.</l>
<l>Hem ne roect hoe si tfolc verdullen.</l>
<l>Vpdat si die plaetche vullen.</l>
<l>Hem biddic dat sijs nemen goem.</l>
<l>Want dit nes niet madox droem.</l>
<l>Noch reinard noch arturs boerden.</l>
<l>Ward dat si den boec uervoerden.</l>
<l>Met valscen scriuene si daden sonde.</l>
<l>Hiers ouer ghepijnt langhe stonde.</l>
<l>Ende mi waer leet weet wel tevoren.</l>
<l>Soude die pine sijn verloren.</l>
<l>Met hare valsceit die si scriuen.</l>
<l>Die plaghe van den keitiuen.</l>
<l>Van den iueden weet vorwaer.</l>
<l>Ghesciede .xlii. iaer.</l>
<l>Na de passie ons heren.</l>
<l>Noit ne horde man so ontheren.</l>
<l>Een volc als die iueden waren.</l>
<l>Dus quam vp hem sonder sparen.</l>
<l>Die plaghe die god selue vorsprac.</l>
<l>Aldus weet wel dat hi wrac.</l>
<l>Dat heleghe bloet van meneghen man.</l>
<l>Dat van abels tide daran.</l>
<l>Ghedestruerd was vp dat iuedsce diet.</l>
<l>Nv dankic gode diet al bediet.</l>
<l>Dat ic met pinen ebbe vulbracht.</l>
<l>Die dinc die ic adde voracht.</l>
<l>Want van hem comt alle dueghet.</l>
<l>A's4y maria vercoren iueghet.</l>
<l>Fonteine der ghenadechede.</l>
<l>V danc ix te rechte mede.</l>
<l>Want ic v anriep ant beghin.</l>
<l>Dat ghi ghesterct ebt minen sin.</l>
<l>Dat ic vulbrocht ebbe ende vuldaen.</l>
<l>Die dinc die ic adde bestaen.</l>
<l>Vp uwen dach so naemt ende.</l>
<l>Die vp dachtende kalende.</l>
<l>Vor april ghescreuen staet.</l>
<l>Vp dien dach dat ons toeuerlaet.</l>
<l>Jhesus an v ghebodscept was.</l>
<l>Nv hord ic bem wel seker das.</l>
<l>Na die ghebornesse van onsen here.</l>
<l>Waest .xii'hc. iaer ende meere.</l>
<l>.lxx. ende in teen ghegaen.</l>
<l>Van beghinne sonder waen.</l>
<l>Der werelt waest .vi'hm. iaer.</l>
<l>.ccc.lxix.here dats waer.</l>
<l>Ende .viii. daghe ghi diet sult lesen.</l>
<l>Bid onsen here vor desen.</l>
<l>Diet dichte dat hi hem doe ghenaden.</l>
<l>Sect amen of ghijs sijt beraden.</l>
</text>
<!--</ENTRY>
--></TEI.2>