<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'><!-- internal INL dtd --><!ELEMENT b (#PCDATA)><!ELEMENT l (#PCDATA | b)*><!-- end of internal INL dtd -->]><TEI.2><!--<ENTRY id="i86"><teiHeader><fileDesc><titleStmt><title>Dietsche doctrinale</title>
</titleStmt>
<interpGrp type="pubYear_from"><interp value="1374"/></interpGrp>
<interpGrp type="witnessYear_from"><interp value="1374"/></interpGrp>
<interpGrp type="pubYear_to"><interp value="1374"/></interpGrp>
<interpGrp type="witnessYear_to"><interp value="1374"/></interpGrp>
<TITEL>Dietsche doctrinale</TITEL>
<author>Onbekend</author>
<AARD>Rijm</AARD>
<BRON nr="K161">'s-Gravenhage, Koninklijke Bibliotheek, 76 E 5</BRON>
<DATUM>1374</DATUM>
<OMVANG>6667 verzen</OMVANG>
<BRON.OPM>Het handschrift bevat in totaal 3+80+2 bladen; per bladzijde zijn er twee kolommen van 37 regels. Het moet ca. 1374 geschreven zijn, want de paastafel voorin het handschrift begint in dat jaar. De codex bevat naast de Dietsche doctrinale (fol. 1r-47rb, voorafgegaan door een inhoudstafel) nog de volgende werken: de Beatrijs (fol. 47va-54va) een aantal catechetische teksten waarin gedeelten of excerpten uit Der leken spieghel van Jan van Boendale en een drietal teksten van Jan van Ruusbroec: Vanden kerstenen ghelove, het Rijcke der ghelieven en Vanden gheesteliken tabernakel (fol. 54v-57r), Vanden aflaten van Rome (fol. 57v-61r), de Heymelijchede der heymelijcheit (fol. 61va-76ra).</BRON.OPM>
<EDITIE>Afschrift W. Kuiper</EDITIE>
<STATUS>Diplomatisch</STATUS>
<BRONMNW>372 (andere editie)</BRONMNW>
<BRONMNW>408.90 (ander handschrift)</BRONMNW>
<BRONMNW>914.B.XIV (ander handschrift)</BRONMNW>
<BRONMNW>998.B.4 (ander handschrift)</BRONMNW>
<EDITIE.OPM>Een elektronische versie van de tekst werd ons ter beschikking gesteld door W. Kuiper. De tekst, die uit drie boeken bestaat, is niet per boek, maar doorlopend genummerd. Net als in de versie Kuiper zijn de opgeloste afkortingen gecursiveerd. Er zijn echter ook enkele verschillen: in de hier gepresenteerde tekst zijn de beginletters van de verzen als kapitalen weergegeven; bovendien zijn in de inhoudstafel, die aan de eigenlijke tekst voorafgaat, voorlooppuntjes geplaatst tussen de rubrieken en de bijbehorende nummers.</EDITIE.OPM>
<BRONNEN>'s-Gravenhage, Koninklijke Bibliotheek, 76 E 5</BRONNEN>
</fileDesc>
</teiHeader>
--><text>
<div type="part"><head type="part comment">[Inhoudstafel]</head>
<div type="chapter"><head type="chapter"><milestone unit="fol" n="0ra"/> <b>Dits die tafel vanden. yersten boeke.</b> </head>
<l parse="ignore"><b>V</b>an leringhen ende hoe men leren sal en<i>de</i> wat orbore d<i>aer</i> ane gheleghet</l>
<l parse="ignore">&para; Van spraken ende tonghen te bedwinghene .......... .i.</l>
<l parse="ignore">&para; Leringhe van minnen ende van vrienscapen. </l>
<l parse="ignore">&para; Hoemen ghewint mi<i>n</i>ne ende vrienscap gods. mids gheloue .......... .iij.</l>
<l parse="ignore">&para; Van hopen en<i>de</i> wat hope es</l>
<l parse="ignore">&para; Van caritaten ende wat caritate es. .......... .iiij.</l>
<l parse="ignore">&para; Van almoesenen ende wat lone daer af coemt. .......... .v.</l>
<l parse="ignore">&para; Noch meer vand<i>er</i> aelmoesene<i>n</i> </l>
<l parse="ignore">&para; Alsmen gods minne heeft hoemen die behouden sal .......... .vi.</l>
</div>
<div type="chapter"><head type="chapter"><b>Hier beghint die tafle van den andren boeke</b> </head>
<l parse="ignore"><b>V</b>an godliker ende menscheliker mi<i>n</i>ne<i>n</i> tsamen</l>
<l parse="ignore">&para; Noch meer van godlik<i>er</i> mi<i>n</i>ne<i>n</i> noch waer af minne beghint ende altoes meere werdt .......... .vij.</l>
<l parse="ignore">&para; Waer af ende hoe dat mi<i>n</i>ne beghint. .......... .viij.</l>
<l parse="ignore">&para; Vanden arghen die van quader minnen comen .......... .ix.</l>
<l parse="ignore">&para; Van scuwene d<i>er</i> ghieregher en<i>de</i> der vrecker vrienscap. </l>
<l parse="ignore">&para; Van des houerdeghes en<i>de</i> verkeerds menschen .......... .x.</l>
<l parse="ignore"><milestone unit="fol" n="0rb"/> &para; Van scuwene gheselscap ende vrienscap d<i>er</i> gheenre die uele spreken ende gherne voert spreken. </l>
<l parse="ignore">&para; Van scuwene vrienscap en<i>de</i> wandelinghe der gheenre die haestech sijn ter erscap .......... .xij.</l>
<l parse="ignore">&para; Hoe he<i>m</i> een mensche hoede<i>n</i> sal van al<i>der</i> quad<i>er</i> gheselscap. </l>
<l parse="ignore">&para; Van orbor va<i>n</i> uele vrienden. .......... .xiij.</l>
<l parse="ignore">&para; Noch van minnen ende van vrienscapen ende hoemen de sal maken ende houden. .......... .xiiij.</l>
<l parse="ignore">&para; Va<i>n</i> raeds en<i>de</i> va<i>n</i> raetgheuers. </l>
<l parse="ignore">&para; Noch van rade en<i>de</i> hoemen dien soeken sal. .......... .xv.</l>
<l parse="ignore">&para; Watmen doer den vrient doen sal en<i>de</i> hoe deen metten and<i>er</i>en leuen sal. .......... .xvj.</l>
<l parse="ignore">&para; Wat gherechten vrienden toe behoert. </l>
<l parse="ignore">&para; Van vaderleker en<i>de</i> moederleker minnen. .......... .xvij.</l>
<l parse="ignore">&para; Hoe hem liede houden selen inder outheit. .......... .xviij.</l>
<l parse="ignore">&para; Hoe de man sij<i>n</i> wijf mi<i>n</i>ne<i>n</i> sal. </l>
<l parse="ignore">&para; Noch van huweleke. .......... .xix.</l>
<l parse="ignore">&para; Hoe een man sij<i>n</i> wijf houde<i>n</i> sal. .......... .xx.</l>
<l parse="ignore">&para; Hoeme<i>n</i> vriende behouden sal. </l>
<l parse="ignore">&para; Hoeme<i>n</i> vriende corrigeren sal. </l>
<l parse="ignore">&para; Va<i>n</i> vriende<i>n</i> d<i>aer</i> men ane twiuelt. .......... .xxi.</l>
<l parse="ignore">&para; Hoeme<i>n</i> tidelec goet mi<i>n</i>nen sal. </l>
<l parse="ignore">&para; Va<i>n</i> goede dat haestelec wast. .......... .xxij.</l>
<l parse="ignore">&para; Van ghifte<i>n</i> te gheuene en<i>de</i> te nemene. </l>
<l parse="ignore">&para; Dat een mensche v<i>er</i>ghete<i>n</i> sal des ourechts datmen he<i>m</i> doet. </l>
<l parse="ignore">&para; Van prisene den mensche. .......... .xxiij.</l>
<l parse="ignore">&para; Van rijcheiden te ghewinnene ende te behoudene. </l>
<l parse="ignore"><milestone unit="fol" n="0va"/> &para; Hoeme<i>n</i> rijcheit beseghen sal. </l>
<l parse="ignore">&para; Van werkene ende arbeide met handen. .......... .xxiiij.</l>
<l parse="ignore">&para; Wat neringhen goet ende orberlec sijn. .......... .xxv.</l>
<l parse="ignore">&para; Van scuwene ledecheit ende traecheit. </l>
<l parse="ignore">&para; Van luxurien. </l>
<l parse="ignore">&para; Noch van bedoruen heiden .......... .xxvi.</l>
<l parse="ignore">&para; Van rijcheiden te ghebrukkene ende te behoudene. </l>
<l parse="ignore">&para; Noch van rijcheiden te ghewinnene en<i>de</i> te behoudene. .......... .xxvij.</l>
<l parse="ignore">&para; Hoemen met lichte de nature mach ontdraghen. </l>
<l parse="ignore">&para; Van ouertullecheiden te scuwene. .......... .xxviij.</l>
<l parse="ignore">&para; Hoe een mensche sijn lijf verwere<i>n</i> en<i>de</i> bescudden sal. </l>
<l parse="ignore">&para; Datmen die doet niet en sal ontsien. .......... .xxix.</l>
<l parse="ignore">&para; Om hoe meneghe sake datmen vechten sal. </l>
<l parse="ignore">&para; Va<i>n</i> wrake<i>n</i> en<i>de</i> van rechtere<i>n</i> </l>
<l parse="ignore">&para; Vande<i>n</i> onderschede d<i>er</i> wraken .......... .xxx.</l>
<l parse="ignore">&para; Wat toe hoert hem die vonnessen wisen selen. .......... .xxxi.</l>
<l parse="ignore">&para; Datmen inden vonnesse niet verhaesten en sal. </l>
<l parse="ignore">&para; Datmen inden vonnesse gode aen sien ende ontsien sal. .......... .xxxij.</l>
<l parse="ignore">&para; Dat ondersceet tusschen den prince ende den tyran. </l>
</div>
<div type="chapter"><head type="chapter"><b>Hier beghint die tafle van den derden boeke</b> </head>
<l parse="ignore"><b>V</b>an gherechtecheiden. .......... .xxxiij.</l>
<l parse="ignore">Noch va<i>n</i> gherechtecheide<i>n</i>. </l>
<l parse="ignore">&para; Van redene<i>n</i> en<i>de</i> wat redene es. .......... .xxxiiij.</l>
<l parse="ignore"><milestone unit="fol" n="0vb"/> &para; Datmen conste minnen ende leren sal. .......... .xxxiiij.</l>
<l parse="ignore">&para; Van dogheden te ghewinnene en<i>de</i> arch te scuwene. .......... .xxxv.</l>
<l parse="ignore">&para; Van houerden. </l>
<l parse="ignore">&para; Van nidecheiden. .......... .xxxvi.</l>
<l parse="ignore">&para; Van wijsheden. .......... .xxxvij.</l>
<l parse="ignore">&para; Watmen nv wijsheit heet. </l>
<l parse="ignore">&para; Vander auenturen. .......... .xxxviij.</l>
<l parse="ignore">&para; Van vresen en<i>de</i> van hoeden. </l>
<l parse="ignore">&para; Van phylosophien. </l>
<l parse="ignore">&para; Van goedertierenheiden. .......... .xxxix.</l>
<l parse="ignore">&para; Van gulsecheiden ende ommaten. .......... .xl.</l>
<l parse="ignore">&para; Van verdrachlecheiden. </l>
<l parse="ignore">&para; Van starcmoedecheiden. </l>
<l parse="ignore">&para; Van liberaelheiden ende meltheiden. .......... .xli.</l>
<l parse="ignore">&para; Van vrede<i>n</i> en<i>de</i> eendrachtecheide<i>n</i>. </l>
<l parse="ignore">&para; Van ghestadecheiden. </l>
<l parse="ignore">&para; Va<i>n</i> wiser voersienecheiden. </l>
<l parse="ignore">&para; Hoe quaet dat es droeue wese<i>n</i>. .......... .xlij.</l>
<l parse="ignore">&para; Datmen die mi<i>n</i>ne scuwen sal ende versmaden. </l>
<l parse="ignore">&para; Noch vanden seluen ende watter <i>salomon</i> af segh<i>et</i>. .......... .xliij.</l>
<l parse="ignore">&para; Va<i>n</i> bekeerne tonse<i>n</i> heere. </l>
<l parse="ignore">&para; Dat abijt noch stede de<i>n</i> me<i>n</i>sche n<i>iet</i> heylech en maken. .......... .xliiij.</l>
<l parse="ignore">&para; Van middelheide<i>n</i> en<i>de</i> mate<i>n</i>. </l>
<l parse="ignore">&para; Van manlicheiden. </l>
<l parse="ignore">&para; Dat die mensche niet en sal sijn alleene. .......... .xlv.</l>
<l parse="ignore">&para; Van werkenden ende scouwenden leuen. </l>
<l parse="ignore">&para; Vander godheit. .......... .xlvj.</l>
<l parse="ignore">&para; Noch subtijlre van gode. </l>
</div>
</div>
<div type="part"><head type="part comment">[Proloog]</head>
<l><milestone unit="fol" n="1ra"/> <b>O</b>nder allen creaturen</l>
<l>Heeft die meester der naturen</l>
<l>Twee ghemaket des sijt ghewes</l>
<l>Daer redelijc v<i>er</i>staen in es</l>
<l n="5">Dats dinghel en<i>de</i> mensche met</l>
<l>Den inghel heeft hi gheset</l>
<l>Inden hemel bouen al</l>
<l>Om dat hi he<i>m</i> daer dienen sal</l>
<l>In sine ghelorie die hi he<i>m</i> gaf</l>
<l n="10">Eer hire iet verdiende af</l>
<l>Den mensche heeft hi als ghi siet</l>
<l>Gheset in dit eerdsch verdriet</l>
<l>D<i>aer</i> hi met droefheiden moet</l>
<l>V<i>er</i>dienen dat ewelijc goet</l>
<l n="15">Met arbeide ende sorghen</l>
<l>D<i>aer</i> nieman en heuet morghen</l>
<l>En<i>de</i> al heeft die mensche ontfaen</l>
<l>Van gode redenlec verstaen</l>
<l>Nochtan behoeft hi goeder leren</l>
<l n="20">Hoe hi hem wel sal bekeren</l>
<l><milestone unit="fol" n="1rb"/> Ter doeght ende ter wijshede</l>
<l>Daer hi he<i>m</i> beware mede</l>
<l>Aen ziele aen lijf en<i>de</i> aen goet</l>
<l>Wa<i>n</i>t ghee<i>n</i> mensche nes gnoech vroet</l>
<l n="25">Hine behoeue des seker sijt</l>
<l>Hulpen en<i>de</i> raeds tenegher tijt</l>
<l>Die wise catoen hi seit</l>
<l>Dat van sinne die wijsheit</l>
<l>Luttel menschen ghegheuen es</l>
<l n="30">Paulus maect ons oec ghewes</l>
<l>Alle scriften die sijn bescreuen</l>
<l>Sijn ons tonser leren ghegheuen</l>
<l>Daer bi selen wi soeken</l>
<l>Leringhen inden boeken</l>
<l n="35">Die de wise hebben ghelaten</l>
<l>Tonser leren ende tonser baten</l>
<l>D<i>aer</i> bi hebbic dit boecskijn</l>
<l>Dat vore lach int latijn</l>
<l>Al tantwerpen ghetoghen vte</l>
<l n="40">Daer in ligghen grote v<i>er</i>tute</l>
<l>Van doeghden ende van zeden</l>
<l>Ende van menegher wijsheden</l>
<l>Met autoriteyten al beweuen</l>
<l>Die de wise meestre wilen screuen</l>
<l n="45">D<i>aer</i> men in mach leren tsamen</l>
<l>Orbore der zielen en<i>de</i> tslichamen</l>
<l>&para; Daer o<i>m</i>me es sijn name wale</l>
<l>Die dietsche doctrinale</l>
<l>Want doctrinale alsict versta</l>
<l n="50">Dat es comen van doctrina</l>
<l>Ende doctrina dats leringhe</l>
<l>Nv hulpe god dat ict volbringhe</l>
<l>Soe dat sijs te beter wesen</l>
<l>Alle diet horen ende lesen</l>
</div>
<div type="part"><head type="part comment">[I.]</head>
<div type="chapter"><head type="chapter"><b>Van leringhen</b> </head>
<l n="55"><b>D</b>ie he<i>m</i> ter wijsheit wille keren</l>
<l>Sal int ierste moeten leren</l>
<l><milestone unit="fol" n="1va"/> Ende wel co<i>n</i>nen dat hi hoert</l>
<l>Eer hi dat sal leren voert</l>
<l>Die andren wilt leren van</l>
<l n="60">Dien dat hi selue nien can</l>
<l>Moets met scanden af staen</l>
<l>Dan soe seit men sonder waen</l>
<l parse="ignore">Hi ontliep sinen meester tsaen</l>
<l>&para; Den mensche sijn sonderlinghe</l>
<l n="65">Noetdoerftech twee dinghe</l>
<l>Die ter wijsheit wille comen</l>
<l>Tsiere baten ende tsiere vromen</l>
<l>Leringhe es dierste sake</l>
<l>Ende dander dat es die sprake</l>
<l n="70">Wijsheit en<i>de</i> sprake diet wel besiet</l>
<l>En doeghen van een ghesceden niet</l>
<l>En daedt de sprake soe bleue dan</l>
<l>Wijsheit verborghen inden man</l>
<l>&para; Ihesus sydrac heeft bescreuen</l>
<l n="75">Eer men tfonnesse wt sal gheuen</l>
<l>Sal hi hem fonderen ghereit</l>
<l>Wijslec op gherechtecheit</l>
<l>Ende die vore dincken ouer al</l>
<l>Eer hi sijn vonnesse vten sal</l>
<l n="80">Daer bi seldi als te voren</l>
<l>Inden iersten wijsheit horen</l>
<l>En die leren metten sinne</l>
<l>Ende vaste houden daer inne</l>
<l>&para; Men vint daer bescreuen</l>
<l n="85">Dat wi metter zielen leuen</l>
<l>En<i>de</i> metten sinne leren wat</l>
<l>En<i>de</i> metter herten onthouden dat</l>
<l>&para; Die wise her salomon seit</l>
<l>Die leringhe mint mint wijsheit</l>
<l n="90">En<i>de</i> soe wie versmaed leren</l>
<l>Blijft euwelec in onneren</l>
<l>&para; Hebt lieuer seiti menechfout</l>
<l>Mine leringhe dan mijn gout</l>
<l><milestone unit="fol" n="1vb"/> Want gout mach te nieutte gaen</l>
<l n="95">M<i>aer</i> leringhe moet altoes staen</l>
<l>Goede leringhe inder ioeght</l>
<l>Volmaect den mensche inder doecht</l>
<l><b>I</b>hesus Sydracs sone hi seit</l>
<l>Ghi selt van uwer kindsheit</l>
<l n="100">Altoes om leringhe vraghen</l>
<l>Ende tote uwen ouden daghen</l>
<l>Seldiere altoes meer vinden</l>
<l>Want sine heeft gheen inden</l>
<l><b>D</b>ie leringhe gheerne hoert</l>
<l n="105">Ende die wel onthoudet voert</l>
<l>En mach nemmermeer dat begaen</l>
<l>Dat hire scande af sal ontfaen</l>
<l>Want sine leringhe salne leiden</l>
<l>Tote alder beschedenheiden</l>
<l n="110">Want beschedenheit sijds gewes</l>
<l>Moeder van allen doeghden es</l>
<l><b>L</b>eringhe doet scep opt water gaen</l>
<l><b>L</b>eringhe doet den hont hasen vaen</l>
<l>Sonder leringhe te ghenen daghen</l>
<l n="115">En mochte derde coren draghen</l>
<l>Sonder leringhe en mocht oec niet</l>
<l>Dat coren mele worden iet</l>
<l>Noch dat mele broet alsoe</l>
<l>Daer en ware leringhe toe</l>
<l n="120">Soe ghi meer leert soe ghi meer cont</l>
<l>Ende soe v name meer wert ghescoent</l>
<l>Soe wien dunct dat hi vroet es</l>
<l>Blijft euwelec sot sijts gewes</l>
<l>Al heeft leringhe een beginsel</l>
<l n="125">Sine heeft nochtan gheen insel</l>
<l><b>D</b>ie wise man sprect hier af</l>
<l>Haddic enen voet int graf</l>
<l>Nochtan soudic willen leren</l>
<l>Daer coemt af soe vele eren</l>
<l n="130">Men sal leuen ende daer omme sorghen</l>
<l><milestone unit="fol" n="2ra"/> Als of men steruen soude morghen</l>
<l>Ende oec leren ernstelike</l>
<l>Als te leuene euwelike</l>
<l><b>C</b>atoen seit die wise here</l>
<l n="135">Tsmenschen leuen sonder lere</l>
<l>Es als een beelde dat es doet</l>
<l>Lerens soe es altoes noet</l>
<l><b>S</b>eneca seit die niet en leert</l>
<l>Dathi daghelijcs ontleert</l>
<l n="140">Ende vergheet tselue dathi can</l>
<l>Ende werdt een ongheleert man</l>
<l><b>E</b>en phylosphe aldus seit</l>
<l>Soe wie dat scuwet den arbeit</l>
<l>Van leerne enen corten tijt</l>
<l n="145">Blijft euwelijc in der scanden verwijt</l>
<l><b>E</b>n hadt conste ghedaen</l>
<l>Ertrike waer te quiste ghegaen</l>
<l><b>E</b>n hadt conste ghedaen</l>
<l>En soude kerke huus no borch staen</l>
<l n="150"><b>E</b>n hadt conste ghedaen</l>
<l>Men soude visch no voghel vaen</l>
<l><b>E</b>n hadt conste ghedaen</l>
<l>Clergie ware te nieute ghegaen</l>
<l><b>E</b>n hadt conste ghedaen</l>
<l n="155">Die liede souden naect gaen</l>
<l><b>E</b>n hadt conste ghedaen</l>
<l>Tgheloeue soude onlanghe staen</l>
<l><b>E</b>n hadt conste ghedaen</l>
<l>Men soude van honghere steruen saen</l>
<l n="160">Hier bij sal elc mensche keren</l>
<l>Sinen sin ter goeder leren</l>
<l>Want daer bi staen moet ertrike</l>
<l>Ende men winter met hemelrike</l>
<l>Die nien can sijds seker des</l>
<l n="165">Dat hi onnutte ter werelt es</l>
<l>God laet ons alsoe leren</l>
<l>Dat het si te siere eren</l>
<l parse="ignore">Amen</l>
</div>
<div type="chapter"><head type="chapter"><milestone unit="fol" n="2rb"/> Van spraken ende tonghen te bedwinghene</head>
<l><b>D</b>er leringhen volght dats waer</l>
<l>Van node die sprake naer</l>
<l n="170">Ende die gheest dats ware sake</l>
<l>Bringt inden mont die sprake</l>
<l>Ende die tonghe talre stont</l>
<l>Formeert die sprake inden mont</l>
<l>Also dat mer ane versteet</l>
<l n="175">Van der spraken dondersceet</l>
<l>Van der stemmen den luut</l>
<l>En brachte gheen ondersceet wt</l>
<l>En daet die tonghe die daer keert</l>
<l>Ende elcs bedieden in formeert</l>
<l n="180">Ende om dat v sprake *** sijn sal</l>
<l>Goet ende gherecht ouer al</l>
<l>Ende orborlec in allen dingen</l>
<l>Soe seldi uwen gheest bedwingen</l>
<l>Dat hi in uwen mont niet en bringhe</l>
<l n="185">Sprake der onnutter dinghe</l>
<l><b>S</b>alomon beuroedt ons des</l>
<l>Alsoe ene stat onbewaert es</l>
<l>Daer gheen muer om en gaet</l>
<l>Ende te slechten lande staet</l>
<l n="190">Alsoe es onbewaert elc man</l>
<l>Die sinen gheest niet dwinghen en can</l>
<l><b>G</b>hi selt altoes setten vore</l>
<l>Vwen mont een starcke dore</l>
<l>Ende breidelen met sulker virtuut</l>
<l n="195">Datter niet onnuts en gae wt</l>
<l><b>S</b>alomoene men spreken hoert</l>
<l>In sine prouerbien dit wort</l>
<l>Soe wie hoeden can sinen mont</l>
<l>Hoet sine ziele talre stont</l>
<l n="200">Ende soe wie spreect onuersien</l>
<l>Hem moetere dicke af messchien</l>
<l><b>D</b>aer bi bat dus david die vroede</l>
<l><milestone unit="fol" n="2va"/> Set here minen monde een hoede</l>
<l><b>I</b>hesus Sydracs sone ghewaecht</l>
<l n="205">Eest dat v yeman vraecht</l>
<l>Dinc diere ghi wel sijt vroet</l>
<l>Antwerdt hem wijslec dat es goet</l>
<l>Ende en eest v niet wel cont</l>
<l>Leght v hant op uwen mont</l>
<l n="210">Ende bepeinst v dat ghi niet en sneeft</l>
<l>Als ghi v vonnesse vte gheeft</l>
<l>Soe dat ghi om uwe woert</l>
<l>Gheen verwijt na en hoert</l>
<l><b>E</b>en wijs man sprect dus al bloet</l>
<l n="215">Tonghe can gheuen dleuen ende doet</l>
<l>Tonghe gheneest been en gheen</l>
<l>Maer si brect rugghe ende been</l>
<l><b>S</b>eneca maect ons ghewes</l>
<l>Dat die quade tonghe es</l>
<l n="220">Ene forneyse die altoes blaect</l>
<l>Ende verbrant wat hare ghenaect</l>
<l><b>C</b>atoen leert ons oec daer bi</l>
<l>Dalder ierste doeght die si</l>
<l>Dats datmen die tonghe dwinghe</l>
<l n="225">Mede soe set hi dese dinghe</l>
<l>Die sine tonghe dwingt vander haest</l>
<l>Dat hi gode es alder naest</l>
<l><b>S</b>ente jacop seit dat een man</l>
<l>Voghele ende diere dwingen can</l>
<l n="230">Maer sijns selfs tonghe en can hi niet</l>
<l>Te poente dwinghen wats gesciet</l>
<l>Maer al eest datmense niet wale</l>
<l>Bedwinghen en can altemale</l>
<l>Soe hoede hem elc doch daer bi</l>
<l n="235">Dat si altoes warechtech si</l>
<l><b>S</b>alomon seit die wise here</l>
<l>Sesse dinghen hatet god sere</l>
<l>Ende dat seuende es alte quaet</l>
<l><b>D</b>een es hoeuerde dat verstaet</l>
<l n="240"><milestone unit="fol" n="2vb"/> <b>D</b>ander tonghe loghenachtech</l>
<l><b>T</b>hertte altoes quaetdachtech</l>
<l>Ende onnutte dinc iaeght</l>
<l><b>D</b>ie valsch orconde draeght</l>
<l>Snelle voete om dat si</l>
<l n="245">Aerch belopen verre ende bi</l>
<l><b>E</b>nde daer toe hande des sijt vroet</l>
<l>Die storten doen onnosel bloet</l>
<l>Ende daer toe die weder ende voert</l>
<l>Onder broederscap sayen discoert</l>
<l n="250">Dit sijn die poente sunderlinge</l>
<l>Die god haet voer alle dinge</l>
<l>Ghi selt v tonghe daer toe breken</l>
<l>Dat si oec soetelec sal spreken</l>
<l>Nadat bequamelec si ende goet</l>
<l n="255"><b>I</b>hesus Sydrac maect ons vroet</l>
<l>Harpen ende snaren die</l>
<l>Maken soete melodie</l>
<l>Ende boven al nochtan soe gaet</l>
<l>Die soete tonghe dat verstaet</l>
<l n="260"><b>N</b>och seit hi dieselve man</l>
<l>Dat soete sprake maken can</l>
<l>Vriende ende oec saechten doet</l>
<l>Den vianden haren moet</l>
<l><b>D</b>beghin van vrienscapen es</l>
<l n="265">Wel spreken sijds ghewes</l>
<l>Ende qualec spreken can wel</l>
<l>Viantscap verwecken snel</l>
<l>Aldus seldi sidi vroet</l>
<l>Soetelec spreken ende dat goet</l>
<l n="270">V tonghe seldi dwingen voert</l>
<l>Dat si ghene leleke woert</l>
<l>Noch dorperheit spreken en sal</l>
<l>Maer goet ende hoefsch ouer al</l>
<l><b>S</b>ente paulus hoertmen spreken</l>
<l n="275">Dat dorpers worde connen breken</l>
<l>Scamelheit ende goede seden</l>
<l><milestone unit="fol" n="3ra"/> <b>S</b>eneca seit in eenre steden</l>
<l>Van dorpren worden wilt v hoeden</l>
<l>Want si connen dorperheit voeden</l>
<l n="280"><b>O</b>ns soe seit jhesus sydracs sone</l>
<l>Soe wie dat es ghewone</l>
<l>Dorperheit te spreken dat hi</l>
<l>Van herten niet suver en si</l>
<l><b>O</b>ns soe scrijft socrates</l>
<l n="285">Dinc die lelec te doene es</l>
<l>Dat die te gheere stont</l>
<l>Scone en luud inden mont</l>
<l><b>E</b>en ander seit niet allene</l>
<l>En selen wi doegen hebben rene</l>
<l n="290">Maer tonghe ende herte mede</l>
<l>Dats elcs goets menschen zede</l>
<l>V tonghe dwinght oec daer bi</l>
<l>Dat si traghe ter spraken si</l>
<l>Ende ter antwerden niet snel</l>
<l n="295"><b>S</b>ente jacop bescrijft ons wel</l>
<l>Haestelec seldi wel verstaen</l>
<l>Ende niet oec antwerden saen</l>
<l>Maer met goeder ghestadecheit</l>
<l><b>D</b>ie wise salomon aldus seit</l>
<l n="300">Die antwerdt eer hi volhoert</l>
<l>Toent dat hi es verdoert</l>
<l>Ende valt in confusen sulc stont</l>
<l><b>E</b>en phylosophe maect ons cont</l>
<l>Ghi selt v selven daer toe breken</l>
<l n="305">Dat ghi eer selt horen dan spreken</l>
<l>Ende uwe oren beseghen mere</l>
<l>Dan v tonghe dats v ere</l>
<l><b>E</b>en ander wijs man maect ons cont</l>
<l>Hout silentie toter stont</l>
<l n="310">Dat ghi sprekens hebt noet</l>
<l>Oec seit seneca al bloet</l>
<l>Dat sprekens getimpertheit</l>
<l>Es ene grote wijsheit</l>
<l><milestone unit="fol" n="3rb"/> <b>P</b>aulus seit ons des sijt vroet</l>
<l n="315">Dat es wel een rechter goet</l>
<l>Die haestelec verstaen heeft</l>
<l>Ende traechlec sijn vonnesse gheeft</l>
<l>Al eest oec dat merringhe</l>
<l>Ghehaedt es in vele dinghe</l>
<l n="320">Si hoert toe nochtan</l>
<l>Van rechte den wisen man</l>
<l><b>S</b>alomon seit oec des seker sijt</l>
<l>Spreken ende swighen hebben tijt</l>
<l>Ghi selt v tonghe oec bedwingen</l>
<l n="325">Dat si niet en stride om dingen</l>
<l>Die v alsoe niet aen en gaen</l>
<l>No daer ghi af en moeght ontfaen</l>
<l>Noch v vriende scande noch scade</l>
<l>Hi ware wijs die dat dade</l>
<l n="330"><b>I</b>heronimus seit die wise man</l>
<l>Soe wie dat niet swighen en can</l>
<l>En can te poeinte spreken niet</l>
<l>Dits datmen daghelijcks siet</l>
<l><b>E</b>nen wisen man alsoe ic las</l>
<l n="335">Waert willen gheuraghet das</l>
<l>Oft hem aen wijsheit dat gebrake</l>
<l>Dat hi alsoe selden sprake</l>
<l>Hoe mochte dat sijn antwerde hi doe</l>
<l>Die sot en swighet spade no vroe</l>
<l n="340">Oec sal elc mensche inden mont</l>
<l>Warachtech sijn talre stont</l>
<l><b>I</b>n enen boeke dat ic las</l>
<l>Dat enen meester gheuraghet was</l>
<l>Hoe men spreken mochte best</l>
<l n="345">Die meester antwerde int lest</l>
<l>Datmen altoes sprake dware</l>
<l>Daert niemans scade en ware</l>
<l>Nochtan leghet sotheit</l>
<l>In vele sprekens die waerheit</l>
<l n="350">Want vele spreken seit latijn</l>
<l><milestone unit="fol" n="3va"/> En mach sonder sonde niet sijn</l>
<l><b>O</b>ec salmen hoeden die oren</l>
<l>Dat si gheen arch en horen</l>
<l>Dat dat herte maect verkeert</l>
<l n="355"><b>D</b>ie wise salomon ons leert</l>
<l>Leefdi na gherechtecheit</l>
<l>Soe en roeku wat yeman seit</l>
<l>Ende want inder tonghen leit</l>
<l>Soe grote doeght ende archeit</l>
<l n="360">Ende soe quaet te houdene es</l>
<l>Soe bidden wi gode des</l>
<l>Die onse behoeder es meest</l>
<l>Dat hi onse tonghe ende onsen gheest</l>
<l>Alsoe dwinghe ende bekere</l>
<l n="365">Datter in ligghe sine ere</l>
<l>Ende dat wi van mesualle</l>
<l>Behoet werden alle</l>
<l parse="ignore">Amen</l>
</div>
<div type="chapter"><head type="chapter">Leringhe van minnen ende van vrienscapen</head>
<l><b>L</b>eringhe sal hebben dbeghinnen</l>
<l>Van gods lieften ende siere minnen</l>
<l n="370">In allen dingen wert hi volleert</l>
<l>Die de hemelsche leringhe leert</l>
<l>Dese worde spreect aldus</l>
<l>Die wise cassiodorus</l>
<l><b>I</b>n ene ander stede hi seit mede</l>
<l n="375">Die ghene es seker telker stede</l>
<l>Die gods vrese onghelet</l>
<l>In allen sinen werken set</l>
<l><b>M</b>inne die dat wel besiet</l>
<l>En es altoes alleens niet</l>
<l n="380">Sulke minne es godlike</l>
<l>Ende sulke hoert ten ertrike</l>
<l><b>G</b>ods minne es allene</l>
<l>Caritate wt herten rene</l>
<l>Ende vten gheloeve sijds ghewes</l>
<l n="385">Dat vast ende niet gheueinst en es</l>
<l><milestone unit="fol" n="3vb"/> Ende dese minne wildijt kinnen</l>
<l>Hetet dat slot vander minnen</l>
<l>Waeraf dat sente paulus</l>
<l>Tote tymotheum spreect aldus</l>
<l n="390">Gods minne es sonderlinghe</l>
<l>Ene begherte ouerswinghe</l>
<l>Die coemt met alre crachten</l>
<l>Vter herten zielen ghedachten</l>
<l>Alsoe die mont der waerheit</l>
<l n="395">In die euuangelie seit</l>
<l>Cristus minne comt algader</l>
<l>Vter gratien deuweghes vader</l>
<l><b>W</b>ant selve cristus doet ghewach</l>
<l>Niemen tote mi comen en mach</l>
<l n="400">Dan dien die vader aen mi trect</l>
<l>Nv besiet dan ende mect</l>
<l>Hoe tsuader gracie can keren</l>
<l>Den mensche ter minnen ons heren</l>
<l><b>T</b>es menschen oren comt inne</l>
<l n="405">Tot inder herten die gods minne</l>
<l>Mids tsheilegs gheest gehinc</l>
<l>Ghelijc dat maria ontfinc</l>
<l>Die reine maghet wt vercoren</l>
<l>Den gods sone doer haer oren</l>
<l n="410">Mids die boetscap die brachte</l>
<l>Dinghel vander gods crachte</l>
<l>Niemen en weet die waerheit des</l>
<l>Oft hi inder gods gratien es</l>
<l>Hoe wel dat hi leeft dats waer</l>
<l n="415">Ende dat es den mensche swaer</l>
<l>Want wiste die mensche wel clare</l>
<l>Dat hi in gods gratien ware</l>
<l>Hi mochte hem verheffen daer in</l>
<l>Ende der gratien hebben te min</l>
<l n="420"><b>D</b>ie beste vrient die men vint</l>
<l>Dats hi die vriends ziele mint</l>
<l>Want aen die ziele eest al belanc</l>
<l><milestone unit="fol" n="4ra"/> Die lichame nes maer een stanc</l>
<l>Die alse een roec ouer drijft</l>
<l n="425">Maer die ziele altoes blijft</l>
<l>Daer bi soe sijn wi gewes</l>
<l>Dat god die beste vrient es</l>
<l>Want hi machtech es allene</l>
<l>Onse herte te houdene rene</l>
<l n="430">Onse ziele te behouden</l>
<l>Inder euweliker vrouden</l>
<l>God mint ons in der vouden</l>
<l>Dat hi ons allen wilt behouden</l>
<l>Ende nieman verliesen mede</l>
<l n="435">Dat es sine godlike zede</l>
<l><b>H</b>i es blider als men ons leert</l>
<l>Van enen sondare die bekeert</l>
<l>Ende sine penetencie dan doet</l>
<l>Als ons dewangelie maect vroet</l>
<l n="440">Dan van ix ende neghenten die</l>
<l>Penetencie en deden nie</l>
<l><b>I</b>a sulc vrient es hi mede</l>
<l>Dat hi in meneger stede</l>
<l>Sine knechte vriende hiet</l>
<l n="445">Als men daer bescreuen siet</l>
<l><b>E</b>nde doen hi oec vernam</l>
<l>Dat judaes tote hem quam</l>
<l>Diene custe ende hadde verraden</l>
<l>Sprac hi met goeden staden</l>
<l n="450">Vrient waer toe bestu comen</l>
<l>Hier op souden wi gomen</l>
<l>Als wi doen soe grote onghenade</l>
<l>Onsen viant vroech ende spade</l>
<l><b>H</b>ine mint ons niet allene</l>
<l n="455">Maer hemel ende erde ghemene</l>
<l>Ende al datter es binnen</l>
<l>Woude hi van groter minnen</l>
<l>Tonsen boef al maken</l>
<l>Ende van al desen saken</l>
<l n="460"><milestone unit="fol" n="4rb"/> En bedarf hi twint nochtan</l>
<l>Alse paulus seit die wise man</l>
<l>Des heren minne selen wi</l>
<l>Begheren met herten vri</l>
<l>Ende bidden hem met sinnen</l>
<l n="465">Dat hi ons minne met siere minnen</l>
<l>Want hi spreect selve dit woert</l>
<l>Die mi mint ic minnen voert</l>
<l>Die hem mint hine werdt niet gehoent</l>
<l>Want hi blijft euwelec ghecroent</l>
<l n="470">Met hem in sijn rike</l>
<l>Dat hem duert euwelike</l>
<l parse="ignore">Amen</l>
</div>
<div type="chapter"><head type="chapter">Hoe men ghewint die minne ende vriendscap gods mids gloue</head>
<l><b>D</b>rie dinghe sijn als men vint</l>
<l>Daer men gods vrienscap met wint</l>
<l>Ghelove hope ende caritate</l>
<l n="475">Maer die alre meeste bate</l>
<l>Ons an caritate gheleit</l>
<l>Als ons paulus selve seit</l>
<l><b>O</b>nse gheloeve wats ghesciet</l>
<l>En mach men van buten scouwen niet</l>
<l n="480">Maer men moet dat versinnen</l>
<l>Metter herten van binnen</l>
<l>Ende alsoe dat sware es te verstane</l>
<l>Soe daer meer loens volghet ane</l>
<l>Ende al en connen wijt int gheuoech</l>
<l n="485">Niet vol proeven tgheloue is ghnoech</l>
<l>Met simplen gheloeue verwonnen</l>
<l>Die heyleghen god wouds hem onnen</l>
<l>Want si tekene daer met wrachten</l>
<l>Daer si dat volc mede brachten</l>
<l n="490">Toter heylegher kerstenhede</l>
<l>En daer si verwonnen mede</l>
<l>Coninghe ende tyranne</l>
<l>Ende daer toe wiue ende manne</l>
<l><b>I</b>heronimus doet ons bekent</l>
<l n="495"><milestone unit="fol" n="4va"/> Dat tgheloeue es fondament</l>
<l>Van rechten religione</l>
<l>Ende van allen gheesteliken doene</l>
<l>Tgheloeue doet di dienen gode</l>
<l>Ende wel houden sine ghebode</l>
<l n="500">Tgheloeue meerret heylecheit</l>
<l>Ende het sterket die suverheit</l>
<l>Ende het houdt den mensche gepast</l>
<l>In goeden werken altoes vast</l>
<l>Tgheloeue en wilt om ghene noet</l>
<l n="505">Omme keren cleen no groet</l>
<l>Noch oec omme ghiften keren</l>
<l>Het blijft altoes in eren</l>
<l><b>C</b>ristus oec nieman en ghenas</l>
<l>Dan die vaste int gheloeve was</l>
<l n="510">Ende dan sprac hi ter seluer stont</l>
<l>V gheloeue maect v ghesont</l>
<l>Alsoe sprac hi op die stede</l>
<l>Daer hi den blinden sien dede</l>
<l>Ende tote den man doen hi</l>
<l n="515">Van lazarien maecte vri</l>
<l>Ende tote ander lieden mede</l>
<l>Daer hi sine ghenade ane dede</l>
<l>Soe sprac die meester welgheraect</l>
<l>Tgheloeue heeft v gesont gemaect</l>
<l n="520">Tgheloeuve dede marien sonder waen</l>
<l>Den heyleghen gods sone ontfaen</l>
<l>Des gheweest en hadde niet</l>
<l>Hadt siere ane ghetwiuelt iet</l>
<l>Tgheloeue oec petere gaen dede</l>
<l n="525">Opt dwater in eenre stede</l>
<l>Ende doen hi twiuelen began</l>
<l>Was hi nalecs verdroncken dan</l>
<l>Tote dat god hem die hant boet</l>
<l>Ende hem halp vter noet</l>
<l n="530"><b>P</b>aulus scriuet openbare</l>
<l>Dat het onmoghelijc ware</l>
<l><milestone unit="fol" n="4vb"/> Dat god yemene minde</l>
<l>Die sijn gheloeve niet en kinde</l>
<l><b>N</b>och seit paulus al bloet</l>
<l n="535">Dat dat gheloeue es doet</l>
<l>Daer gheen werc en volghet na</l>
<l>Maer tgheloeue alsic versta</l>
<l>Dat wael hout gods gebode</l>
<l>Dat es leuende vore gode</l>
<l n="540"><b>W</b>i selen in allen steden</l>
<l>Met starcken gheloeue beden</l>
<l>Ende en twiuelen niet een haer</l>
<l>Van dien dat wi bidden daer</l>
<l>God saelt doen des sijt vroet</l>
<l n="545">Ia op dat die bede es goet</l>
<l><b>M</b>aer twiuelen wi daer aen</l>
<l>Soe slaechten wi den water dan</l>
<l>Dat vore den wint altoos vliet</l>
<l>Ende stille en can ghestaen niet</l>
<l n="550"><b>E</b>en man die van tween willen es</l>
<l>Es onghestadech sijds gewes</l>
<l>Ende en weet te welken tien</l>
<l>God en hoert niet gherne dien</l>
<l>Onse here sprect voer waer</l>
<l n="555">Inder euuangelien daer</l>
<l>Hebdi vaste gheloeue in v</l>
<l>Ende segt toten berghen nv</l>
<l>Dat si inder zee gaen staen</l>
<l>Het sal te handen sijn ghedaen</l>
<l n="560">Ende wat ghi ghebiedet alsoe</l>
<l>Sal v worden gheworpen toe</l>
<l>Daer omme laet ons met herten fijn</l>
<l>Inden gheloeue ghestadech sijn</l>
<l>Ende hem ghetrouwen bouen al</l>
<l n="565">Dat hi ons ontfermen sal</l>
<l>Ende inder noet niet af gaen</l>
<l>Hi saelt doen sonder waen</l>
</div>
<div type="chapter"><head type="chapter">Van hopen ende wat hope es</head>
<l><milestone unit="fol" n="5ra"/> <b>H</b>ope can maken mede</l>
<l>Gods minne ende sine liefhede</l>
<l n="570">Hope bediet een verbeiden</l>
<l>Van toecoemender salecheiden</l>
<l>Die emmer toe comen moet</l>
<l>Als ons .i. wijs man maect vroet</l>
<l><b>A</b>l geloeft men wel int geuoech</l>
<l n="575">Dat en es nochtan niet genoech</l>
<l>Daer moet goet hope mede</l>
<l><b>A</b>ls ghi aen gode doet v bede</l>
<l>Soe seldi hopen bouen al</l>
<l>Dat hi v bede horen sal</l>
<l n="580">Ende ghetrouwen hem van dien</l>
<l>Dat v die bede sal ghescien</l>
<l>Alsi oec sal sekerlike</l>
<l>Opdat die bede es orberlike</l>
<l><b>W</b>ie dat in oetmoede leeft</l>
<l n="585">Ende en ghene hoeftsonde en heeft</l>
<l>Wet dat god hem nien ontseegt</l>
<l>Op dat orbore daer in leegt</l>
<l>Ende des en weet groet no clene</l>
<l>Niemen dan god allene</l>
<l n="590">Of die bede orberlec si</l>
<l>Daer omme soe selen wi</l>
<l>Ouer goet dat houden al</l>
<l>Dat god gheeft ende gheuen sal</l>
<l>Want hi es onse vader</l>
<l n="595">Ende weet onsen orbore algader</l>
<l>Soe wie sinen hope aen hem set</l>
<l>Hi sal seker werden daer met</l>
<l>Bescermt verloest ende gheuoedt</l>
<l>Ende van allen arghe behoedt</l>
<l n="600"><b>D</b>auid sprect die wise man</l>
<l>Die van hopen wel spreken can</l>
<l>Here sprecti ic hope op di</l>
<l>Ende du stoeds mi vrindelec bi</l>
<l><b>N</b>och sprecti in ene ander stede</l>
<l n="605"><milestone unit="fol" n="5rb"/> Ic hoepte in dine ontfermichede</l>
<l>Ende daer omme en salic here</l>
<l>Bedeerft werden nemmermere</l>
<l><b>N</b>och seiti hoept in gode</l>
<l>Ende houdt wel sine ghebode</l>
<l n="610">Hi en sal v meer begheuen</l>
<l>Maer setten in deuwelike leuen</l>
<l>Daer al hope volmaect es</l>
<l>Gheloeft si hi euwelec des</l>
<l parse="ignore">Amen</l>
</div>
<div type="chapter"><head type="chapter">Van caritaten ende wat caritate es</head>
<l><b>C</b>aritate si can wel maken</l>
<l n="615">Gods minne voer alle saken</l>
<l>Ende en gheen doecht en es volmaect</l>
<l>Daer caritate niet en waect</l>
<l>Want het leit cleine bate</l>
<l>Ane werc sonder caritate</l>
<l n="620">Caritate alsict versinne</l>
<l>Es ene ongheueinsde minne</l>
<l>Beide te gode ende ten mensche</l>
<l>Dits een minne van groten wensche</l>
<l>Wet oec dat caritate</l>
<l n="625">Niet en soect haer bate</l>
<l>Maer alre menschen mere</l>
<l>Ende bouen al gods ere</l>
<l><b>C</b>aritate meer no min</l>
<l>En soect nerghen sijn ghewin</l>
<l n="630">Want si en can niet doen</l>
<l>Iemene om weder loen</l>
<l>Maer wt ongheueinsden sinne</l>
<l>Striket ouer al haer minne</l>
<l><b>O</b>ns scrijft sente petrus</l>
<l n="635">In ere siere epistelen aldus</l>
<l>Dat caritate wel can decken</l>
<l>Vore gode der sonden vlecken</l>
<l>Als of hi segghen woude alsoe</l>
<l>Hebt caritate in di ende doe</l>
<l n="640"><milestone unit="fol" n="5va"/> Soe wattu wils doen dan</l>
<l>&para; Het spreect aldus .i. heylich man</l>
<l>Aen caritate leit selke bate</l>
<l>Want god selue es caritate</l>
<l>En<i>de</i> soe wie in caritaten staet</l>
<l n="645">Wet dat hi in gode gaet</l>
<l>En<i>de</i> god weder in he<i>m</i> woent</l>
<l>Dus hoechlecke caritate loent</l>
<l>&para; Nv hoert wat spreect dan</l>
<l>Salomon die wise man</l>
<l n="650">Soe wie dat stopt sine oren</l>
<l>En<i>de</i> den armen nien wilt horen</l>
<l>Alse hi roept in sijn v<i>er</i>driet</l>
<l>God en sal hem horen niet</l>
<l>Noch heeft hi mede bescreuen</l>
<l n="655">Dat si die den armen gheuen</l>
<l>En selen niet behoeuech sijn</l>
<l>Noch seit dese here fijn</l>
<l>Dat si die de arme versteken</l>
<l>Selen noch doghen van breken</l>
<l n="660">Ocht hier op dit ertrike</l>
<l>Oft inder hellen euwelike</l>
<l>&para; <b>I</b>hesus sydrac seit al bloet</l>
<l>Breket den armen v broet</l>
<l>En<i>de</i> leidt in v huus die ghene</l>
<l n="665">Die herberghe en hebbe<i>n</i> en ghene</l>
<l>En<i>de</i> den naecten dect sine lede</l>
<l>Den bedroefden troest mede</l>
<l>Soe sal v dinc sonder waen</l>
<l>In g<i>ro</i>te vore spoede gaen staen</l>
<l n="670">Beide hier ende in hemelrike</l>
<l>Dat v duren sal euwelike</l>
<l>&para; <b>D</b>at seit ons een heylich man</l>
<l>Die salech wille wesen dan</l>
<l>Breke den armen sijn broet</l>
<l n="675">God helpt he<i>m</i> wt alre noet</l>
<l>&para; <b>D</b>oe c<i>ristu</i>s was opghestaen</l>
<l><milestone unit="fol" n="5vb"/> En<i>de</i> inde<i>n</i> weghe quam ghegaen</l>
<l>Aene sine<i>n</i> iongheren d<i>us</i> spraken</l>
<l>Vter scrijfturen vele saken</l>
<l n="680">Die he<i>m</i> c<i>ristu</i>s daer ontbant</l>
<l>En hebben sine niet becant</l>
<l>In al sijn doen in al sijn spreke<i>n</i> </l>
<l>M<i>aer</i> doe si he<i>m</i> dbroet saghen breken</l>
<l>Hebben sine thant bekint</l>
<l n="685">&para; <b>N</b>v soe merct ende versint</l>
<l>Hoe datse god kint inder noet</l>
<l>Die den armen breken h<i>aer</i> broet</l>
</div>
<div type="chapter"><head type="chapter">Noch van almoesenen ende wat lone daer af comt</head>
<l><b>V</b>ele redenen vint me<i>n</i> bescreue<i>n</i> </l>
<l>D<i>aer</i> o<i>m</i>me datmen sal gheuen</l>
<l n="690">Aelmoesenen blidelike</l>
<l>O<i>m</i>me den gheuere van hemelrike</l>
<l>&para; <b>W</b>ant paulus ons doet bekint</l>
<l>Datten bliden gheue<i>re</i> god mint</l>
<l>Onse aelmoesene<i>n</i> wats gesciet</l>
<l n="695">En moghen wi v<i>er</i>liesen niet</l>
<l>Wa<i>n</i>t god die nieme<i>n</i>ne en hoent</l>
<l>En laet gheen dinc ongheloent</l>
<l>En<i>de</i> om ene aelmoesene clene</l>
<l>Soe behouden wi gode allene</l>
<l n="700">&para; <b>S</b>oe wanneer ghi uwe aelmoesen geeft</l>
<l>In tsgheens hant die breke heeft</l>
<l>Soe stectise gode in de hant</l>
<l>Als hi ons selue doet bekant</l>
<l>Dat ghi den ald<i>er</i> minsten doet</l>
<l n="705">Dat doedi mi des sijt vroet</l>
<l>&para; <b>N</b>och sprect onse here dat</l>
<l>Gadert inden hemel uwen scat</l>
<l>D<i>aer</i> en salne te ghenen daghen</l>
<l>Motte no rupsene cnaghen</l>
<l n="710">Seker dat es wel waer</l>
<l>In sulker hant leit hi daer</l>
<l><milestone unit="fol" n="6ra"/> D<i>aer</i> en mach dief no quaet he<i>re</i> </l>
<l>Den scat minderen ne<i>m</i>mermere</l>
<l>Water vier no ongheual</l>
<l n="715">Als ons vriende en<i>de</i> maghe al</l>
<l>He<i>m</i> begheue<i>n</i> ende hebben onw<i>er</i>t</l>
<l>Soe blijft die scat onu<i>er</i>teert</l>
<l>En<i>de</i> dien vinden wi te staden d<i>aer</i> </l>
<l>Te endene en plege<i>n</i> ghene iaer</l>
<l n="720">Sulke lereren ons verbieden</l>
<l>Te gheuene den quaden lieden</l>
<l>Alse speellieden ende hyrauden</l>
<l>Riesen wiuen ende ribauden</l>
<l>M<i>aer</i> een wijs man doet bekant</l>
<l n="725">Wies name ic niene vant</l>
<l>Die gode wille volghen na</l>
<l>Sal gheuen alsict versta</l>
<l>Beide den goeden en<i>de</i> den quaden</l>
<l>Want god met siere ghenaden</l>
<l n="730">Doet sine so<i>n</i>ne vroech en<i>de</i> spade</l>
<l>Schine<i>n</i> op goede en<i>de</i> op quade</l>
<l>Wet dat die mensche alsoe sal</l>
<l>Sine aelmoesene gheue<i>n</i> ou<i>er</i>al</l>
<l>Beide quaden ende goeden</l>
<l n="735">Die ghi siet in armoeden</l>
<l>Men doet den armen niet ere</l>
<l>M<i>aer</i> men doetse onsen here</l>
<l>En<i>de</i> hi gheeft den loen d<i>aer</i> af</l>
<l>Niet de mensche die ment gaf</l>
<l n="740">&para; <b>A</b>ltoes hebt in elke stede</l>
<l>Op die arme ontfermechede</l>
<l>Ende sidi van goede rike</l>
<l>Soe gheeft he<i>m</i> dan meldelike</l>
<l>&para; <b>E</b>s v goet oec clene gheacht</l>
<l n="745">Soe gheeft he<i>m</i> dan na v macht</l>
<l>Alsoe die goede tobias</l>
<l>Sine<i>n</i> sone leerde alsic las</l>
<l>&para; <b>E</b>n hebdi goet lude oft stille</l>
<l><milestone unit="fol" n="6rb"/> Soe gheeft uwen goeden wille</l>
<l n="750">En<i>de</i> doeght met he<i>m</i> sekerlike</l>
<l>Ghi hebt d<i>aer</i> o<i>m</i>me hemelrike</l>
<l>Soe seldi gadren enen scat</l>
<l>Des ghi hebben selt te bat</l>
<l>Soe wanneer die dach sal comen</l>
<l n="755">Dat god den mensche sal doeme<i>n</i> </l>
<l>Want aelmoesene verloessen can</l>
<l>Van sonden en<i>de</i> der doet den man</l>
<l>En<i>de</i> si en laet die ziele niet</l>
<l>Ter hellen come<i>n</i> wats gesciet</l>
<l n="760">Aelmoesene vor waer gheseit</l>
<l>Es ene die meeste sekerheit</l>
<l>Te comene vore gods oghen</l>
<l>Alse alle scrijfturen toeghen</l>
<l>Die bede die men met vasten doet</l>
<l n="765">En<i>de</i> met aelmoesenen sijt des vroet</l>
<l>Es beter menechfoude</l>
<l>Dan scat van finen goude</l>
<l>&para; <b>D</b>oe daniel in drome scoude</l>
<l>Dat nabugodonosors rike soude</l>
<l n="770">Gheuellet w<i>er</i>den en<i>de</i> ghedestrueert</l>
<l>Es hi toten coninc ghekeert</l>
<l>En<i>de</i> heeft hem den droem ontbonde<i>n</i> </l>
<l>Doe sp<i>ra</i>c hi metten seluen stonden</l>
<l>&para; <b>H</b>er coninc om dese sake</l>
<l n="775">En sijt niet sere tonghemake</l>
<l>Als es god op v verboghen</l>
<l>Wildi minen rade volghen</l>
<l>God sal v sekerlec v<i>er</i>troesten</l>
<l>En<i>de</i> ute uwen anxte v<i>er</i>loesten</l>
<l n="780">Gheeft den armen mildelike</l>
<l>V aelmoesenen ghi sijt rike</l>
<l>Ic hope dat v god sal</l>
<l>V sonden vergheuen al</l>
<l>En<i>de</i> en gheloeft oec emmer niet</l>
<l n="785">Datter v goet af sal mindren yet</l>
<l><milestone unit="fol" n="6va"/> M<i>aer</i> meeren dats seker waer</l>
<l>Alse ene keerse bernet claer</l>
<l>En<i>de</i> me<i>n</i> ene andre ontsteect d<i>aer</i> an</l>
<l>H<i>aer</i> licht en mindert niet nochtan</l>
<l n="790">M<i>aer</i> dlicht twivuldecht dan</l>
<l>Aldus soe twivuldecht van</l>
<l>Aelmoesene dat goet</l>
<l>Diese wt goeder herten doet</l>
<l>&para; <b>G</b>od onse here in die wostine</l>
<l n="795">Voedde mids der gracien sine</l>
<l>.V.&supm; volcs ofte mee</l>
<l>Met .v. visschen broeden twee</l>
<l>Nochtan bleuen ouer daer</l>
<l>Relijfs .xij. coerue dats waer</l>
<l n="800">D<i>aer</i> bi en selen wi ons niet ontsien</l>
<l>Dat onse goet sal mindre<i>n</i> va<i>n</i> dien</l>
<l>Want god die alle dinc gheeft</l>
<l>En<i>de</i> alles dinghes macht heeft</l>
<l>Saels ons uele meer gheuen</l>
<l n="805">Ende na dit lijf deulijc leuen</l>
<l>&para; <b>G</b>hi moeght wel gheloeuen des</l>
<l>Dat god niet ondanlec en es</l>
<l>Want ware hi ondanclec yet</l>
<l>Soe en ware hi volmaect niet</l>
<l n="810">Want inder ondanclecheit</l>
<l>Groet ghebrec ende scande leit</l>
<l>Men heeft menich hof ghescout</l>
<l>D<i>aer</i> in rijcheit was menechfout</l>
<l>En<i>de</i> en gheens goeds ghebrac</l>
<l n="815">M<i>aer</i> alsmen den armen ontrac</l>
<l>Daelmoesene en<i>de</i> men des miste</l>
<l>Ghinc huus en<i>de</i> hof te quiste</l>
<l>En<i>de</i> de stede w<i>er</i>t woeste met allen</l>
<l>Dit heeft me<i>n</i> dicke sien geuallen</l>
<l n="820">Ghelijc dat aelmoesene den man</l>
<l>Inden hemel setten can</l>
<l>Alsoe vaert hi in deuwelec vier</l>
<l><milestone unit="fol" n="6vb"/> Die sine almoesene nien geeft hier</l>
</div>
<div type="chapter"><head type="chapter"><b>Noch meer vand</b><i>er</i> aelmoesenen</head>
<l><b>V</b>oert soe seldi weten</l>
<l n="825">Datmen leest in decreten</l>
<l>Siedi uwen euenkersten sterue<i>n</i> </l>
<l>Van honghere en<i>de</i> bederuen</l>
<l>&para; En<i>de</i> he<i>m</i> niet en helpt inder noet</l>
<l>Soe sidi sculdech siere doet</l>
<l n="830">&para; <b>D</b>it selue sprect oec aldus</l>
<l>Die wise cassiodorus</l>
<l>&para; <b>I</b>h<i>esu</i>s sydracs sone bescrijft</l>
<l>Ghelijc dwater tvier verdrijft</l>
<l>Alsoe v<i>er</i>drijft tallen stonden</l>
<l n="835">Die aelmoesene die sonden</l>
<l>Niema<i>n</i>ne versmaden en seldi</l>
<l>Omdat hi arm en<i>de</i> verworpen si</l>
<l>&para; <b>S</b>alomon seit die vroede</l>
<l>Eert gode van uwen goede</l>
<l n="840">En<i>de</i> ghi selt sonder waen</l>
<l>Woeker daer af ontfaen</l>
<l>&para; <b>N</b>och seit die selue here</l>
<l>Hi persemt op gode sere</l>
<l>Die ontfermnesse te<i>n</i> arme<i>n</i> heeft</l>
<l n="845">Wa<i>n</i>t hijt menichfout wed<i>er</i> gheeft</l>
<l>&para; <b>N</b>och seit dese here al bloet</l>
<l>Het es lof ende ere groet</l>
<l>Die hant bieden alsoe houde</l>
<l>He<i>m</i> die verdrincken soude</l>
<l n="850">Den v<i>er</i>doelden te weghe hulpe<i>n</i> </l>
<l>Den hongh<i>er</i>en den hongher stelpe<i>n</i> </l>
<l>Ia vanden goede sijts gewes</l>
<l>Dat ons selfs proper es</l>
<l>En<i>de</i> niet van vremden goede</l>
<l n="855">Vte eneghen willeghen moede</l>
<l>Niet om ere no om lof</l>
<l>Der werelt tontfane d<i>aer</i> of</l>
<l>Onse he<i>re</i> doet ons selue bekant</l>
<l><milestone unit="fol" n="7ra"/> Soe wat doet v rechter hant</l>
<l n="860">En sal die slincke weten niet</l>
<l>Oft ghi coent gheef d<i>aer</i> mens niet en siet</l>
<l>Wi selen onse aelmoesene gheuen</l>
<l>Die wile dat wi hier leuen</l>
<l>Ende onsen kindren niet beuele<i>n</i> </l>
<l n="865">Dat si na ons gheuen selen</l>
<l>Ende sonderlinghe bouen al</l>
<l>Elc sijn onrecht ghelden sal</l>
<l>Beuelt hijt executoren</l>
<l>Soe maeght lichte sijn v<i>er</i>loren</l>
<l n="870">Betruustu enen anderen bat</l>
<l>Dan di seluen hoe comt dat</l>
<l>Wiltu die bewaren wel</l>
<l>Gheeft dan selue en<i>de</i> nieman el</l>
<l>Die wile dat es in dinen name</l>
<l n="875">Soe es dine ghifte gode bequame</l>
<l>&para; <b>D</b>at ghi met aerbeide hebt gewo<i>n</i>ne<i>n</i> </l>
<l>Alsoe v god woude geo<i>n</i>nen</l>
<l>Hebt lieuer tuwes selfs baten</l>
<l>Dan ghijt ene<i>n</i> anderen soudt late<i>n</i> </l>
<l n="880">&para; <b>N</b>iet en v<i>er</i>staet dat ic mene</l>
<l>Dat de mensche al ghemene</l>
<l>Sijn goet gheuen henen sal</l>
<l>M<i>aer</i> met bescheide ouer al</l>
<l>Alsoe dat hem tsinen liue</l>
<l n="885">Sine noetdorfte bliue</l>
<l>En<i>de</i> niet en doghe van breke<i>n</i> </l>
<l>Dits meest der le<i>re</i>re spreken</l>
<l>God late ons in dit corte leuen</l>
<l>Onse aelmoesene alsoe gheue<i>n</i> </l>
<l n="890">In ons heren c<i>ristu</i>s name</l>
<l>Dat si he<i>m</i> moet sijn bequame</l>
</div>
<div type="chapter"><head type="chapter">Alsmen gods minne heeft hoe men die behouden sal</head>
<l>&para; <b>D</b>ie gods mi<i>n</i>ne wilt behouden</l>
<l>Sal in doechde<i>n</i> menichfouden</l>
<l><milestone unit="fol" n="7rb"/> Ende daer in oec volstaen</l>
<l n="895">Men siet daer ghescreuen staen</l>
<l>Niet hi die de dinc beghint</l>
<l>M<i>aer</i> diese ghetrouwelec volint</l>
<l>Es werdech gods rijcs</l>
<l>&para; <b>N</b>och soe seiti des ghelijcs</l>
<l n="900">Alsoe als ict ghescreuen vinde</l>
<l>Wie volheert toten inde</l>
<l>Dat hi behouden blijft om dat</l>
<l>Noch seiti in ene and<i>er</i> stat</l>
<l>Alsoe d<i>aer</i> ghescreuen staet</l>
<l n="905">Die sine hant an die ploech slaet</l>
<l>Ende dan achter w<i>aert</i> siet</l>
<l>En es gods rijcs werdech niet</l>
<l>&para; <b>D</b>ie gaen woude in eenre stat</l>
<l>En<i>de</i> nien en volghinghe wel wet dat</l>
<l n="910">Hine quame ne<i>m</i>mermeer daer</l>
<l>Men seit dat en<i>de</i> dat es waer</l>
<l>Dat alle lof voer waer geseit</l>
<l>Inden ende altoes leit</l>
<l>&para; <b>D</b>aer o<i>m</i>me sp<i>ra</i>c een meester vroet</l>
<l n="915">Wies inde es goet es al goet</l>
<l>God gheue ons al sulc inden</l>
<l>Dat wi gods gratie vinden</l>
<l parse="ignore">Amen amen<b>.</b> </l>
</div>
</div>
<div type="part"><head type="part"><milestone unit="fol" n="7va"/> Hier beghint dat ander boec</head>
<div type="chapter"><head type="chapter">Van godliker ende menschelik<i>er</i> minnen tsamen</head>
<l><b>V</b>ander gods mi<i>n</i>nen hebdi gehoert</l>
<l>Nu hort vand<i>er</i> mensche<i>n</i> mi<i>n</i>ne<i>n</i> voert</l>
<l n="920">Dese twee mi<i>n</i>nen als wi lesen</l>
<l>En moghe<i>n</i> niet ghesceden wesen</l>
<l>Wie gods vriendscap sal gewinnen</l>
<l>Moet sinen euenkersten mi<i>n</i>nen</l>
<l>Sente ian doet ons bekint</l>
<l n="925">Soe wie seit dat hi gode mint</l>
<l>En<i>de</i> sinen euenkersten hatet dan</l>
<l>Dat hi loghenere es daer an</l>
<l>Soe wie ganslec mi<i>n</i>net gode</l>
<l>Houdet gherne sijn ghebode</l>
<l n="930">Nv heet ons god in sijn beuelen</l>
<l>Dat wi ons minnen selen</l>
<l>Onsen euenkersten als men leest</l>
<l>En<i>de</i> hem seluen alre meest</l>
<l>Wie nien mint sine<i>n</i> euenkersten</l>
<l n="935">He<i>m</i> moet gods mi<i>n</i>ne ghebersten</l>
<l>Paulus doet ons oec bekint</l>
<l>Soe wie sinen euenkersten mint</l>
<l>Hi heeft volvult die wet</l>
<l><milestone unit="fol" n="7vb"/> Een wijs man scrijft ons met</l>
<l n="940">Mi soe hebben drie dinghe</l>
<l>Wel behaecht sonderlinghe</l>
<l>Want ic weet wel sekerlijc</l>
<l>Dat si gode sijn ontfanckelijc</l>
<l>Die ierste es voerwaer gheseit</l>
<l n="945">Ond<i>er</i> die broed<i>er</i>s eendrachtecheit</l>
<l>Dander dat elc mi<i>n</i>nen sal</l>
<l>Sinen euenkersten ouer al</l>
<l>Dat derde tusschen man en<i>de</i> wijf</l>
<l>Een wille in al haer bedrijf</l>
<l n="950">Noch soe seit hi noch mere</l>
<l>Drie dinghe hatet sere</l>
<l>Den armen hoeu<i>er</i>deghe<i>n</i> man</l>
<l>Den riken die wel lieghen can</l>
<l>En<i>de</i> den ouden soe v<i>er</i>keert</l>
<l n="955">Dat hi he<i>m</i> ter sotheid keert</l>
<l>Selue onse here ih<i>esu</i>s c<i>rist</i><i>u</i>s</l>
<l>Sprect met sinen monde ald<i>us</i> </l>
<l>Du sout dinen god dine<i>n</i> here</l>
<l>Van al diere herten mi<i>n</i>nen sere</l>
<l n="960">En<i>de</i> dine<i>n</i> euenkersten ghelijc di</l>
<l>In desen tween dats sond<i>er</i> twi</l>
<l>Hanget al die wet en<i>de</i> p<i>ro</i>phete<i>n</i> </l>
<l>D<i>aer</i> bi soe moeghedi seker weten</l>
<l>Dat wi van gherechter scout</l>
<l n="965">Onsen euenkersten hout</l>
<l>Selen sijn en<i>de</i> dien minne<i>n</i> </l>
<l>Selen wi gods mi<i>n</i>ne ghewinne<i>n</i> </l>
<l>Hets waer hets onnaturlijc</l>
<l>Dat ieme<i>n</i> he<i>m</i> seluen ghelijc</l>
<l n="970">Enen anderen mi<i>n</i>nen soude</l>
<l>M<i>aer</i> diet wel verstaen woude</l>
<l>Soe selen wi altoes poeghen</l>
<l>Hoe dat wi bringhen moeghe<i>n</i> </l>
<l>Onsen euenkersten ghereit</l>
<l n="975">Toter euweleker salecheit</l>
<l><milestone unit="fol" n="8ra"/> En<i>de</i> dat wi souder weren</l>
<l>Ghelijc van ons seluen beghere<i>n</i> </l>
<l>&para; <b>H</b>ets waer ens niema<i>n</i> die leeft</l>
<l>Die volcomene macht heeft</l>
<l n="980">Elken armen clene en<i>de</i> groet</l>
<l>Te stoppene al sine noet</l>
<l>Dan god onse here allene</l>
<l>Hets he<i>m</i> te doene clene</l>
<l>D<i>aer</i> o<i>m</i>me sal elc sijds ghewes</l>
<l n="985">Gheuen na dat hi ghestaedt es</l>
<l>Ic hout in dien ghew<i>aer</i>like</l>
<l>Dat een mensche die es rike</l>
<l>En<i>de</i> den armen ontfermt niet</l>
<l>Dat hi meer danschijn gods en siet</l>
<l n="990">&para; <b>D</b><i>ae</i>r o<i>m</i>me gheeft in alre tijt</l>
<l>Na dat ghijs ghestaedt sijt</l>
<l>En hebdi niet soe swighet stille</l>
<l>En<i>de</i> gheeft gode den goeden wille</l>
<l>&para; <b>E</b>en wijs man doet ons v<i>er</i>staen</l>
<l n="995">Wanen wi groten loen ontfaen</l>
<l>Van dat wi gheuen clein oft g<i>roe</i>t</l>
<l>Ons goet dore gode na onse doet</l>
<l>Hadden wi langher moghe<i>n</i> leuen</l>
<l>Wi en haddens hem niet gegeue<i>n</i> </l>
<l n="1000">M<i>aer</i> doet ons en dochte ne<i>m</i>mere</l>
<l>Gauen wi gode onsen here</l>
<l>Ic duchte sprac hi dat dese danc</l>
<l>Vore gode es harde cranc</l>
</div>
<div type="chapter"><head type="chapter">Noch meer van godliker mi<i>n</i>nen</head>
<l><b>M</b>en vint twirande minne</l>
<l n="1005">Die ene es alsict v<i>er</i>sinne</l>
<l>Caritate daer ic af v</l>
<l>Hier vore hebbe gheseit nv</l>
<l>&para; <b>D</b>ander minne nes niet goet</l>
<l>Want si set al haren moet</l>
<l n="1010">In ghirecheiden en<i>de</i> daer toe</l>
<l>In ydelheiden spade ende vroe</l>
<l><milestone unit="fol" n="8rb"/> En<i>de</i> in allen dien sijts ghewes</l>
<l>Dat ieghen gods wille es</l>
<l>D<i>aer</i> bi selen wi met reinen sinnen</l>
<l n="1015">Onsen euenkersten mi<i>n</i>nen</l>
<l>En<i>de</i> niet in arghe clein no g<i>roe</i>t</l>
<l>Als ons paulus seit al bloet</l>
<l>Soe wie datten anderen mint</l>
<l>Om dat hire ghenoechte in vint</l>
<l n="1020">Van eneghen arghe des hi pliet</l>
<l>En es seker sijn vrient niet</l>
<l>M<i>aer</i> hi es sijn viant bat</l>
<l>Om dat hi he<i>m</i> nien lachert dat</l>
<l>&para; <b>S</b>ente prosper doet ons kinnen</l>
<l n="1025">Men sal menschen alsoe mi<i>n</i>nen</l>
<l>Datmen hore dolinghe sal</l>
<l>Berespen ende scuwen ouer al</l>
<l>Want hi en es niet vrient goet</l>
<l>Die al des volgt dat vrient doet</l>
<l n="1030">&para; <b>G</b>od laet ons he<i>m</i> minne<i>n</i> alsoe</l>
<l>Ende onsen euenkersten d<i>aer</i> toe</l>
<l>Ende den armen alsoe gheuen</l>
<l>Dat wi euwelec met he<i>m</i> leven</l>
<l parse="ignore">Amen</l>
</div>
<div type="chapter"><head type="chapter">Waer af ende hoe dat minne beghint</head>
<l><b>M</b>inne beghint voer alle dinghe<i>n</i> </l>
<l n="1035">Gerne van goed<i>er</i> wandelinghe<i>n</i> </l>
<l>D<i>aer</i> toe van hoerne en<i>de</i> van siene</l>
<l>Dit pleght daghelijcs te ghesciene</l>
<l>En<i>de</i> soe wast die minne dan</l>
<l>Int herte daer si wt en can</l>
<l n="1040">Soe lichtelec comen niet</l>
<l>Alsoe ment dicke geuallen siet</l>
<l>Dat selue dat die herte can</l>
<l>V<i>er</i>nemen dat bringt h<i>aer</i> an</l>
<l>Die oren ende die oghen met</l>
<l n="1045">Alsoe alst god heeft gheset</l>
<l><milestone unit="fol" n="8va"/> Ende soe clonteren si ghemeen</l>
<l>En<i>de</i> werden twee alsoe een</l>
<l>Dieme<i>n</i> met ghere suptilheiden</l>
<l>Van een en can ghescheiden</l>
<l n="1050">Minne oec ende vrienscap</l>
<l>V<i>er</i>gaderen dicke in werscap</l>
<l>Dats tsamen drincken en<i>de</i> eten</l>
<l>Een wijs man doet ons weten</l>
<l>Dat w<i>er</i>scap ond<i>er</i> die goede es goet</l>
<l n="1055">Wa<i>n</i>t si die vrienscap meren doet</l>
<l>Ende ond<i>er</i> die quade es si quaet</l>
<l>Want si met twiste dicke v<i>er</i>gaet</l>
<l>En<i>de</i> d<i>aer</i> die quade droncken sijn</l>
<l>Nemet selden goeden fijn</l>
<l n="1060">&para; <b>S</b>eneca seit du soutti bedincken</l>
<l>Met wien du eten souts en<i>de</i> drincken</l>
<l>Want eten onder die ghene</l>
<l>Diemen en kint g<i>roo</i>t no clene</l>
<l>Es wolfs ende leuwen leuen</l>
<l n="1065">Die prophete heeft bescreuen</l>
<l>Met hoeuerdeghen en<i>de</i> ghieren</l>
<l>En eet in ghere manieren</l>
<l>&para; <b>E</b>n<i>de</i> al eest vore die werscap</l>
<l>Goede minne en<i>de</i> vrienscap</l>
<l n="1070">Nochtan en sal men die niet</l>
<l>Dicke hanteren wats ghesciet</l>
<l>Bi vele redenen die ic u</l>
<l>Hiere wille segghen nv</l>
<l>D<i>aer</i> vele liede v<i>er</i>gaderen daer</l>
<l n="1075">Es vele onleden dat es waer</l>
<l>En<i>de</i> d<i>aer</i> men vele onleden vint</l>
<l>Gherijst dickewile p<i>er</i>lament</l>
<l>Ende o<i>n</i>minne herde groet</l>
<l>Alsme<i>n</i> de<i>n</i> dranc heeft int hoet</l>
<l n="1080">&para; <b>O</b>ec soe es daer ouertollechede</l>
<l>Van spisen en<i>de</i> drancke mede</l>
<l>D<i>aer</i> men g<i>ro</i>te sonden in doet</l>
<l><milestone unit="fol" n="8vb"/> Oec mindert daer met goet</l>
<l>Daer af te menegher stonde</l>
<l n="1085">Oec comter af grote sonde</l>
<l>Als men te vele drinckt en<i>de</i> et</l>
<l>Bi desen redenen dat ghi wet</l>
<l>Salmen selden houeren</l>
<l>M<i>aer</i> soeberlike teren</l>
</div>
<div type="chapter"><head type="chapter">Noch waer af mi<i>n</i>ne beghint ende altoes mere werdt</head>
<l n="1090"><b>S</b>alomon doet ons verstaan</l>
<l>Dat es beter ten huuse gae<i>n</i> </l>
<l>D<i>aer</i> men weent en<i>de</i> es verseert</l>
<l>Dan d<i>aer</i> men eet ende houeert</l>
<l>&para; <b>C</b>atone hoert men oec leren</l>
<l n="1095">Datmen selden sal houeren</l>
<l>&para; <b>M</b>et goeder sprake mede</l>
<l>Can oec wassen vriendelechede</l>
<l>Een wijs man scrijft ons met</l>
<l>Wies name niene es gheset</l>
<l n="1100">Dat dbeghin van goed<i>er</i> mi<i>n</i>nen</l>
<l>Met wel sprekene moet beghinne<i>n</i> </l>
<l>Ende dat oec qualijc spreken</l>
<l>Alle vrienscap can breken</l>
<l>&para; <b>D</b>auid seneca en<i>de</i> pauphulus</l>
<l n="1105">Spreken oec alle aldus</l>
<l><b>M</b>et ghiften en<i>de</i> dienste mede</l>
<l>Maect men oec vriendelechede</l>
<l>Als ghi dicke hebt gehoert</l>
<l>Oec eest een ghemein woert</l>
<l n="1110">Dat onderlinghe miede</l>
<l>Wel tsamen hout die liede</l>
<l>Ia kint vader en<i>de</i> moeder</l>
<l>En<i>de</i> daer toe suster en<i>de</i> broeder</l>
<l>Sijn wel tsamen sund<i>er</i>linghe</l>
<l n="1115">Alsi gheuen onderlinghe</l>
<l>Wat men dore den goeden doet</l>
<l>D<i>aer</i> af comt doecht ende goet</l>
<l><milestone unit="fol" n="9ra"/> Ende dore den quaden eest al v<i>er</i>lore<i>n</i> </l>
<l>Dit sien wi daghelijcs en<i>de</i> horen</l>
<l n="1120">&para; <b>D</b>ie sijn goet houdt allene</l>
<l>Hine heeft vriende en ghene</l>
<l>No op hemel no op erde</l>
<l>No he<i>m</i> en doet nieman werde</l>
<l>Nemen ende weder gheuen</l>
<l n="1125">Doet vriende tsamen vaste cleue<i>n</i> </l>
<l>Nemstu van dine<i>n</i> vrient iet</l>
<l>En<i>de</i> en doestu dore he<i>m</i> wed<i>er</i> niet</l>
<l>Soe heefstu dan v<i>er</i>dient des</l>
<l>Dat hi ne<i>m</i>m<i>er</i> dijn vrient en es</l>
<l n="1130">&para; <b>W</b>ant soude dene altoes gheuen</l>
<l>Ende altoes in scaden leuen</l>
<l>Ende gheen bate d<i>aer</i> af ontfaen</l>
<l>Soe ware he<i>m</i> te nauwe ghedaen</l>
<l>Wa<i>n</i>t vriende gewint me<i>n</i> om dat</l>
<l n="1135">Men hens sal hebben te bat</l>
<l>&para; <b>S</b>eker eest dat v vrient</l>
<l>Met ghiften diewile dient</l>
<l>Soe leert hi v weder gheuen</l>
<l>Als aristotiles heeft bescreuen</l>
<l n="1140">En<i>de</i> als me<i>n</i> langhe gebeit heeft</l>
<l>Eer me<i>n</i> die ghifte wed<i>er</i> gheeft</l>
<l>Soe sal men dats groet ere</l>
<l>Alsoe uele gheuen te mere</l>
<l>Alsoe in dat langhe beiden</l>
<l n="1145">Was ondanclecheiden</l>
<l>&para; <b>N</b>ochtan staet d<i>aer</i> bescreuen</l>
<l>Salmen meer wed<i>er</i> gheuen</l>
<l>Eest dat men wel ghedoen can</l>
<l>&para; <b>O</b>ns soe seit een wijs man</l>
<l n="1150">Men sal een clein dinc n<i>iet</i> begheue<i>n</i> </l>
<l>Ieghe<i>n</i> vrient ondanc dies pleghe<i>n</i> </l>
<l>&para; <b>D</b>e<i>n</i> ghene<i>n</i> die u goet doen dien</l>
<l>Seldi dancken eren en<i>de</i> ontsien</l>
<l><b>D</b>ie wise seneca hi seit</l>
<l n="1155"><milestone unit="fol" n="9rb"/> Dat die weldaet wel leit</l>
<l>D<i>aer</i> men hem diese gaf</l>
<l>Eert en<i>de</i> ontsiet daer af</l>
<l>En<i>de</i> wacht emm<i>er</i> vroech en<i>de</i> spade</l>
<l>Dat ghi nien loent goet m<i>et</i> quade</l>
<l n="1160">Wa<i>n</i>t ghi sout vallen sond<i>er</i> wane</l>
<l>In gods en<i>de</i> tsmenschen ondane</l>
<l>&para; <b>S</b>eneca seit di wise here</l>
<l>Dat die ghene doelt herde sere</l>
<l>Die niet also blidelec die dinc</l>
<l n="1165">Weder en gheeft alse hise ontfinc</l>
<l>&para; <b>S</b>eneca heeft noch bescreuen</l>
<l>En condi niet wed<i>er</i> gheuen</l>
<l>Soe seldi weder doch daer af</l>
<l>Danckelec sijn diet v gaf</l>
<l n="1170">En<i>de</i> danckelecheit he<i>m</i> toghen</l>
<l>Beide vore en<i>de</i> achter sine oghe<i>n</i> </l>
<l>En<i>de</i> d<i>aer</i> met hebdi he<i>m</i> geloent</l>
<l>Wa<i>n</i>t ghijt n<i>iet</i> bat doen en coent</l>
<l>&para; <b>G</b>helijc dat dwater inden putte</l>
<l n="1175">Daghelijc werdt ende nutte</l>
<l>Als menre dicke toe gaet</l>
<l>Alsoe ghelijc dat verstaet</l>
<l>Can minne in hare houde<i>n</i> </l>
<l>Meeren ende menichfouden</l>
<l n="1180">Wa<i>n</i>t langhe gewoente seit scrifture</l>
<l>Can maken ene and<i>er</i> nature</l>
<l>&para; <b>I</b>hesus sydrac doet ons bekinnen</l>
<l>Moeghdi tene<i>n</i> vrie<i>n</i>t ghewinnen</l>
<l>He<i>m</i> die uwes vad<i>ers</i> vrient was</l>
<l n="1185">Seker soe radic v das</l>
<l>Dat ghi hem wilt betrouwen</l>
<l>Bat dan eneghen nuwen</l>
<l>&para; <b>E</b>en mensche sal doghen en<i>de</i> v<i>er</i>bliden</l>
<l>Met vrienden tallen tiden</l>
<l n="1190">Met he<i>m</i> dragen lichte en<i>de</i> sware</l>
<l>Ghelijc dat het sijns selfs ware</l>
<l><milestone unit="fol" n="9va"/> &para; <b>M</b>ijn vrient hi es mijn ghemic</l>
<l>Want hi es een ander ic</l>
<l>D<i>aer</i> ic ieghen spreke clare</l>
<l n="1195">Oft ieghen mi seluen ware</l>
<l>Dat mi sw<i>aer</i> es helpt hi mi dragen</l>
<l>Alle dinc wilt hi vore mi wagen</l>
<l>Die ghene<i>n</i> vrient heeft ind<i>er</i> noet</l>
<l>Es luttel beter dan doet</l>
<l n="1200">En gheen dinc des sijt vroet</l>
<l>En es beter dan vrient goet</l>
<l>&para; <b>G</b>herecht vrient voerw<i>aer</i> getelt</l>
<l>Es in weghe beter dan gelt</l>
<l>God late ons he<i>m</i> mi<i>n</i>nen alsoe</l>
<l n="1205">En<i>de</i> onsen euenkersten d<i>aer</i> toe</l>
<l>Dat wi met sulker mi<i>n</i>nen</l>
<l>Hemelrike ghewinnen</l>
<l parse="ignore">Amen</l>
</div>
<div type="chapter"><head type="chapter">Van den arghen die van quader minnen comen</head>
<l><b>W</b>et dat vele args en<i>de</i> onvrome<i>n</i> </l>
<l>Vand<i>er</i> mi<i>n</i>nen dicke comen</l>
<l n="1210">Ia d<i>aer</i> si int arghe keert</l>
<l>Alsoe ons her seneca leert</l>
<l>&para; <b>A</b>lsoe ghelijc als doeghet en<i>de</i> goet</l>
<l>Van goed<i>er</i> mi<i>n</i>nen come<i>n</i> moet</l>
<l>Alsoe moet comen dat v<i>er</i>staet</l>
<l n="1215">Van quader mi<i>n</i>nen al quaet</l>
<l>&para; <b>D</b>ie mint en smaect and<i>er</i>s twint</l>
<l>Dan die dinghe<i>n</i> die hi mint</l>
<l>En hi slaept hi ofte drinct</l>
<l>Om dat hi mint hi altoes dinct</l>
<l n="1220">En<i>de</i> staet d<i>aer</i> na nacht en<i>de</i> dach</l>
<l>Hoe hi diere dinc behagen mach</l>
<l>Want mi<i>n</i>ne wat des ghesciet</l>
<l>En mach der mi<i>n</i>nen w<i>er</i>uen niet</l>
<l>En<i>de</i> wie mint m<i>et</i> trouwe<i>n</i> fijn</l>
<l n="1225">Moet van h<i>er</i>ten bedruct sijn</l>
<l>Ende in vresen altoes wesen</l>
<l><milestone unit="fol" n="9vb"/> Oec soe es dat recht van desen</l>
<l>Dat die mensche bleecheit ontfeit</l>
<l>In sijns liefs ieghenwerdecheit</l>
<l n="1230">En<i>de</i> als hi coemt onu<i>er</i>sien</l>
<l>Dat hi gherne beeft van dien</l>
<l>&para; <b>O</b>uidius doncket des</l>
<l>Dat hi die mint droncken es</l>
<l>Wa<i>n</i>t hi nien acht no en v<i>er</i>staet</l>
<l n="1235">Weder men goet seit oft quaet</l>
<l>Op dat hi heeft sijn gherief</l>
<l>Vand<i>er</i> dinc die hi heeft lief</l>
<l><b>E</b>n<i>de</i> want dan ind<i>er</i> mi<i>n</i>nen leit</l>
<l>Soe grote onbeschedenheit</l>
<l n="1240">Ende ene verwoede sotheit</l>
<l>Ende oec alle verheertheit</l>
<l>Ia d<i>aer</i> si keert int quade</l>
<l>Soe wachtu vroech en<i>de</i> spade</l>
<l>Dat v die mi<i>n</i>ne voert mere</l>
<l n="1245">In dat arghe niet en kere</l>
<l>&para; <b>W</b>ant der minne<i>n</i> des sijt vroet</l>
<l>En hoert niet toe and<i>er</i>s da<i>n</i> goet</l>
<l>Daer bi wet datmen ou<i>er</i> al</l>
<l>Dat herte wel castien sal</l>
<l n="1250">En<i>de</i> houden in scarp<i>er</i> hoeden</l>
<l>Ghelijc dat kint onder d<i>er</i> roede<i>n</i> </l>
<l>Alse dauid die wise man</l>
<l>Inde<i>r</i> soutere wel segghe<i>n</i> can</l>
<l>&para; <b>A</b>ldus salmen tallen stonde<i>n</i> </l>
<l n="1255">Die mi<i>n</i>ne houden ghebonden</l>
<l>Dat si niet in giericheden</l>
<l>En kere no in onkuisheden</l>
<l>&para; Die welke elc mensche sal</l>
<l>Vlien ende scuwen ouer al</l>
<l n="1260">&para; <b>E</b>nde dese twee come<i>n</i> meest toe</l>
<l>Mids den oghen en<i>de</i> segghe v hoe</l>
<l>Siet een mensche een scoenhede</l>
<l>Oft ene scone creature mede</l>
<l><milestone unit="fol" n="10ra"/> Hi valter op metten sinne</l>
<l n="1265">Ende esser thant ghierech inne</l>
<l>Daer omme salmen doghe af keren</l>
<l>Ende doen coninx dauids leren</l>
<l>Die inden soutere aldus seit</l>
<l><b>K</b>eert v oghen vander ydelheit</l>
<l n="1270">Soe dat si die niet en sien</l>
<l>Sone macher v niet af messchien</l>
<l>Maer laettiere doghe op merren</l>
<l>Ghi mochter lichte op verwerren</l>
<l><b>S</b>eneca seit die wise man</l>
<l n="1275">Twee dinghe sijn die men niet en can</l>
<l>Ontvlien noch oec ontrinnen</l>
<l>Dats der doet ende der minnen</l>
<l>Niemen en can die minne</l>
<l>Ghewerpen ute sinen sinne</l>
<l n="1280">Die mint met rechter trouwen</l>
<l>Alsmen dagelijcs wel mach scouwen</l>
<l><b>D</b>edelste dinc alsmen ons leert</l>
<l>Dats minne daer sie int beste keert</l>
<l>Want goede minne haer niet en veinst</l>
<l n="1285">Si toent lieue al dat si peinst</l>
<l>Si es melde ende goedertieren</l>
<l>Ende hoefsch in alre manieren</l>
<l>Ende verhoedt vroech ende spade</l>
<l>Haers liefs scande ende scade</l>
<l n="1290">Beide aene ziele ende ane lijf</l>
<l>Dits rechter minnen bedrijf</l>
<l>End van argher minnen en comt niet</l>
<l>Dan scande scade ende verdriet</l>
<l>Onkuisheit ende ander quaet</l>
<l n="1295">Daer men ter hellen mede gaet</l>
<l><b>T</b>er minnen hoert oec ouer al</l>
<l>Datmen hoefschelike spreken sal</l>
<l><b>P</b>aulus seit dat lelec spreken</l>
<l>Can goede seden breken</l>
<l n="1300"><b>E</b>en ander seit sprake van luxuren</l>
<l><milestone unit="fol" n="10rb"/> Can luxurie int herte rueren</l>
<l><b>S</b>eneca seit die wise man</l>
<l>Die menech goet woert seggen can</l>
<l>Van dorperen spraken wilt v hoeden</l>
<l n="1305">Want si can onkuisheit voeden</l>
<l><b>O</b>ec seit di wise socrates</l>
<l>Dinc die lelec te doene es</l>
<l>Dat die oec in alre stont</l>
<l>Lelec luidt inden mont</l>
<l n="1310">Daer bi selen wi onse minne</l>
<l>Alsoe breidelen in onsen sinne</l>
<l>Oft ons iet quame te voren</l>
<l>Mids den oghen oft den oren</l>
<l>Dat ons onnutte mochte wesen</l>
<l n="1315">Waert van dien oft van desen</l>
<l>Dat wi vromelec dat buten</l>
<l>Onser herten selen sluten</l>
<l>Ende daer in niet merren laten</l>
<l>Dats een poent van groter baten</l>
<l n="1320">Daer omme selen wi sunderlinghe</l>
<l>Scuwen der quader wandelinghe</l>
<l>Ende metten goeden altoes gaen</l>
<l>Als ons catoen doet verstaen</l>
<l><b>D</b>ien sijn sin ter minnen staet</l>
<l n="1325">Minne gode dats mijn raet</l>
<l>Wie gode mint sijts ghewes</l>
<l>Dat hi edel van herten es</l>
<l>Want hi den alder hoechsten mint</l>
<l>Daer hi hemelrike mede wint</l>
<l n="1330"><b>O</b>ec es hi die vroedste die leeft</l>
<l>Want hi dat beste vercoren heeft</l>
<l>God late ons hem alsoe minnen</l>
<l>Dat wi sine hulde ghewinnen</l>
<l parse="ignore">Amen</l>
</div>
<div type="chapter"><head type="chapter">Van scuwene der ghieregher ende vrecker vrienscap</head>
<l><b>M</b>et ghiereghen ende vrecken wats gesciet</l>
<l n="1335">En seldi vrienscap hebben niet</l>
<l><milestone unit="fol" n="10va"/> Wa<i></i><i></i><i>n</i>t ghierecheit als paulus seit</l>
<l>Es wortele van alre quaetheit</l>
<l>Vanden vrecken des sijt vroet</l>
<l>En mach comen en gheen goet</l>
<l n="1340">Gheen dinc en hoert he<i>m</i> toe</l>
<l>Bat dan steruen ic seggu hoe</l>
<l>Den tijt dat de vrecke leeft</l>
<l>Nieman sijns te bat en heeft</l>
<l>M<i>aer</i> als hi doet es na dat</l>
<l n="1345">Heeft men sijns goets te bat</l>
<l>&para; <b>D</b>ie vrecke des sijt ghewes</l>
<l>He<i>m</i> seluen alder quaets es</l>
<l>Tgelt en maect de<i>n</i> vrecke<i>n</i> niet sat</l>
<l>M<i>aer</i> meer ghierich ie lanc soe bat</l>
<l n="1350">Al ware al eertrike te male sijn</l>
<l>Sijn h<i>e</i>rte en soude niet v<i>er</i>wult sijn</l>
<l>Ia al haddi na sijn geuoech</l>
<l>Gode selue en ware niet genoech</l>
<l>In gheue<i>n</i> spade ende vroe</l>
<l n="1355">Heeft hi die hant altoes toe</l>
<l>En<i>de</i> in nemen altoes open</l>
<l>Want d<i>aer</i> in staet al sijn hopen</l>
<l>&para; <b>W</b>et dat ere ende vromichede</l>
<l>Inde<i>n</i> vrecke<i>n</i> al houdt ghene stede</l>
<l n="1360">Vrecheit can weder staen al</l>
<l>D<i>aer</i> ere en<i>de</i> doeght wt comen sal</l>
<l>&para; <b>E</b>en wijs man sprect i<i>n</i> siere lere</l>
<l>Als die vrecke sal hebben ere</l>
<l>Sal sond<i>er</i> gore sijn die wieroec</l>
<l n="1365">Noch die sonne niet schinen oec</l>
<l>&para; <b>S</b>eneca maect ons ghewes</l>
<l>Dat die vrecke onwerdech es</l>
<l>Te comene tenegher ere</l>
<l>Noch seit die selue here</l>
<l n="1370">Wie soe vrec es dat hi</l>
<l>Onneersam es ende onvri</l>
<l>En<i>de</i> dat menne nien sal keren</l>
<l><milestone unit="fol" n="10vb"/> Te werdecheiden oft teren</l>
<l>Want in wat staden hi coemt</l>
<l n="1375">In tfolcs tonghe hi es v<i>er</i>doemt</l>
<l>En<i>de</i> vore gode onwert met</l>
<l>Ihesus sydrac heeft gheset</l>
<l>Dat ghiereghe vrechede</l>
<l>Gaet vore alle quaethede</l>
<l n="1380">Want hem seluen es hi quaet</l>
<l>En<i>de</i> o<i>n</i>nuttelec dat verstaet</l>
<l>En<i>de</i> nieman en heeft he<i>m</i> lief</l>
<l>Al dat hi siet es sijn gherief</l>
<l>&para; <b>D</b>aer o<i>m</i>me seit salomon</l>
<l n="1385">Si die he<i>m</i> seluen quaet doen</l>
<l>En selen niema<i>n</i>ne goet wesen</l>
<l>&para; <b>S</b>eneca seit oec van desen</l>
<l>Die vrecke es selue die sake</l>
<l>Van sinen swaren onghemake</l>
<l n="1390">Want hijs gheen noet en heeft</l>
<l>Dat hi alsoe in scanden leeft</l>
<l>&para; <b>W</b><i>aer</i> die vrecke staet oft set</l>
<l>Sijn onghemac volght he<i>m</i> met</l>
<l>En es gheen soe vroet man</l>
<l n="1395">Die en d<i>aer</i> af ghenesen can</l>
<l>En<i>de</i> rijcheit oec wats ghesciet</l>
<l>En can he<i>m</i> ghenesen niet</l>
<l>&para; Dits gherecht gelijc van dan</l>
<l>Weder hi leeght de sieke man</l>
<l n="1400">Op een bedde dat al es hout</l>
<l>Ocht op een daert al es gout</l>
<l>Oft w<i>aer</i> ghine henen drijft</l>
<l>Sijn onghemac he<i>m</i> altoes blijft</l>
<l>D<i>aer</i> bi eist al een waerlike</l>
<l n="1405">Wed<i>er</i> die vrecke sijn arme oft rike</l>
<l>Wa<i>n</i>t in hoe vele goets hi steect</l>
<l>He<i>m</i> dunct altoes dat he<i>m</i> ghebreect</l>
<l>Soe wie arm es inden moede</l>
<l>Seker hi es arm van goede</l>
<l n="1410"><milestone unit="fol" n="11ra"/> Want goet nes sine niet</l>
<l>W<i>aer</i> hijt wan oft wiet hem liet</l>
<l>&para; <b>S</b>alomon seit die wise man</l>
<l>Die sine vrecheit niet dwinge<i>n</i> en ca<i>n</i> </l>
<l>Houdt in onrasten daer bi</l>
<l n="1415">Al dat in sinen huuse si</l>
<l>Want si hem alle sijn ieghen</l>
<l>Die he<i>m</i> te costene pleghen</l>
<l>Oec sijt men soe wie</l>
<l>Ghiften scuwet dat die</l>
<l n="1420">Gherecht es ouer al</l>
<l>En<i>de</i> oec euwelec leuen sal</l>
<l>Wa<i>n</i>t die ghiften altoes gheert</l>
<l>Es selden gherecht oft weert</l>
<l>Want ghiften den man keren</l>
<l n="1425">Wt alre doeght ende eren</l>
<l>Die rike vrecke sorght om broet</l>
<l>Ia eens pennighs heeft hi noet</l>
<l>Hets w<i>aer</i> elc mensche w<i>er</i>t becoert</l>
<l>Van siere begherte<i>n</i> wed<i>er</i> en<i>de</i> voert</l>
<l n="1430">M<i>aer</i> dat es wel een starc man</l>
<l>Die sine begherte wed<i>er</i> staen can</l>
<l>Alsi quaet ende o<i>n</i>nutte es</l>
<l>En<i>de</i> duert hire in des sijt gewes</l>
<l>Metten wille ene stonde</l>
<l n="1435">Soe begaet hi d<i>aer</i> ene sonde</l>
<l>En<i>de</i> volbringht hijt metter daet</l>
<l>Soe steerft sine ziele dat v<i>er</i>staet</l>
<l>&para; <b>S</b>eneca ghewaghet des</l>
<l>Dat ghierecheit ene plaghe es</l>
<l n="1440">Die alle die ghene caytijf maect</l>
<l>D<i>aer</i> si vaste ane gheraect</l>
<l>En<i>de</i> wien si vaet dats sond<i>er</i> blijf</l>
<l>Moet euwelec bliuen een keytijf</l>
<l>Want alsoe langhe als hi leeft</l>
<l n="1445">Sine quale gheen inde en heeft</l>
<l>&para; <b>T</b>ullius seit mids ghierecheden</l>
<l><milestone unit="fol" n="11rb"/> Werden v<i>er</i>raden borghe en<i>de</i> steden</l>
<l>En<i>de</i> doet ghemene rechte breken</l>
<l>En<i>de</i> metten vianden spreken</l>
<l n="1450">Heimelec niet openbaer</l>
<l>En<i>de</i> doet breken dat es waer</l>
<l>Die goede rechte en<i>de</i> wetten</l>
<l>Die doude wise wilen setten</l>
<l>&para; <b>G</b>hierecheit doet verkeren</l>
<l n="1455">Prelate ende landshere</l>
<l>Scepene en<i>de</i> ander liede</l>
<l>Die om onste en<i>de</i> om miede</l>
<l>Goede oude rechte breken</l>
<l>En<i>de</i> al onrecht voert steken</l>
<l n="1460">Wrake ouer ghierechede</l>
<l>Daert al es beulect mede</l>
<l>Tfolc in dese werelt wijt</l>
<l>God betert hets meer dan tijt<b>.</b> </l>
</div>
<div type="chapter"><head type="chapter"><b>Van des hoeuerdechs ende v</b><i>er</i>keerds menschen vrienscap te scuwene.</head>
<l><b>G</b>hi en selt v in en ghene<i>n</i> dinghe<i>n</i> </l>
<l n="1465">Met tshoeu<i>er</i>dechs vrienscap mi<i>n</i>ge<i>n</i> </l>
<l>Noch oec metten verkeerden</l>
<l>Als ons doude wise leerden</l>
<l>Die hoeu<i>er</i>deghe es in gods haet</l>
<l>Doemoedeghe i<i>n</i> gods gratie staet</l>
<l n="1470">&para; <b>S</b>ente peter hi seit daer</l>
<l>In siere epistelen al claer</l>
<l>Dat die hoeuerdeghe talre tijt</l>
<l>Des hoeuerdechs herte ontvrijt</l>
<l>En<i>de</i> ontrect daer toe mede</l>
<l n="1475">Alle<i>n</i> raste ende alle<i>n</i> vrede</l>
<l>Dits van rechte haer zede</l>
<l>&para; <b>I</b>hesus sydrac seit mede</l>
<l>Soe waer dat es hoeuerde</l>
<l>D<i>aer</i> sijn twiste ende onwerde</l>
<l n="1480">En<i>de</i> waer es oetmoedecheit</l>
<l><milestone unit="fol" n="11va"/> Dat daer es altoes wijsheit</l>
<l>&para; <b>O</b>nd<i>er</i> die hoeu<i>er</i>deghe talre tijt</l>
<l>Moet sijn discoert ende nijt</l>
<l>D<i>aer</i> o<i>m</i>me werp god onse here</l>
<l n="1485">Dingle neder wilen ere</l>
<l>Vten hemele hare verde</l>
<l>Om dat en ghene hoeuerde</l>
<l>Inden hemel en soude bliuen</l>
<l>Aldus selen wi v<i>er</i>driuen</l>
<l n="1490">Hoeuerde van ons telker stede</l>
<l>Dat wire niet werde<i>n</i> besmet mede</l>
<l>&para; <b>I</b>h<i>esu</i>s sydrac scrijft ons daer</l>
<l>In sinen boeke dat es waer</l>
<l>Soe wie dat den peke ghenaect</l>
<l n="1495">Werter lelec af ghemaect</l>
<l>Alsoe wert hi gherne besmet</l>
<l>Die biden hoeuerdeghen set</l>
<l>Die met hem gherne o<i>m</i>me gaet</l>
<l>Sijns venijns hi e<i>m</i>mer iet ontfaet</l>
<l n="1500">&para; <b>D</b>en maten en radic niet</l>
<l>Dat si hem ghesellen iet</l>
<l>Metten hoeuerdeghen riken</l>
<l>Want si sere ongheliken</l>
<l>Dat moeghedi hier merke<i>n</i> wale</l>
<l n="1505">Nemt enen pot van motale</l>
<l>Ende enen anderen daer bi</l>
<l>Die van erden ghemaect si</l>
<l>Eest dat si tsamen steken</l>
<l>Die erden pot hi sal breken</l>
<l n="1510">En<i>de</i> die ander blijft geheel</l>
<l>Aldus eest dicke achter deel</l>
<l>Dat die mate ghesellet dan</l>
<l>Metten hoeu<i>er</i>deghen vrecken man</l>
<l>Me<i>n</i> seght en<i>de</i> hets dicke gheseit</l>
<l n="1515">Dat gheerne ou<i>er</i> den weecste<i>n</i> gheit</l>
<l>&para; <b>S</b>iet hi dat ghi melde sijt</l>
<l>Hi sal v volghen talre tijt</l>
<l><milestone unit="fol" n="11vb"/> Met v eten ende hoeueren</l>
<l>En<i>de</i> v goet hulpen v<i>er</i>teren</l>
<l n="1520">En<i>de</i> als duwe es v<i>er</i>teert</l>
<l>Sal hi v hebben onweert</l>
<l>En<i>de</i> he<i>m</i> van v maken schu</l>
<l>En<i>de</i> sijn spot houden met v</l>
<l>&para; <b>O</b>ec en seldi als wi lesen</l>
<l n="1525">Alsoe oetmoedech niet wesen</l>
<l>Dat v grote oetmoedecheit</l>
<l>Ghekeert werde ind<i>er</i> sotheid</l>
<l>Ghi selt merken en<i>de</i> sijn vroet</l>
<l>Wie v doet quaet ofte goet</l>
<l n="1530">&para; <b>D</b>oemoedechste mensche die</l>
<l>Die op dit ertrike quam ie</l>
<l>Dat was cristus onse here</l>
<l>Alse he<i>m</i> die ioden te sere</l>
<l>Anstieten en<i>de</i> hem v<i>er</i>weten</l>
<l n="1535">Dat hi sot waer oft beseten</l>
<l>Sone woudi des niet ghedoghe<i>n</i> </l>
<l>M<i>aer</i> proefde he<i>m</i> dat si loghen</l>
<l>Dus sal elc knecht ende here</l>
<l>V<i>er</i>andwerden vore sine ere</l>
<l n="1540">Den mechteghen scale soe vliet</l>
<l>En comt aen sijn geselscap niet</l>
<l>Dat hi v seit of doet bekint</l>
<l>Des en seldi ghelouen twint</l>
<l>Soete woert met gheueinsd<i>er</i> tale</l>
<l n="1545">Sal hi v toe spreken wale</l>
<l>En<i>de</i> v cozen in allen sinnen</l>
<l>Om v heimelecheit te kinne<i>n</i> </l>
<l>En<i>de</i> als ghi he<i>m</i> v heimelecheit</l>
<l>Van vre herten hebt gheseit</l>
<l>Soe heeft hi v dan gheuaen</l>
<l n="1550">Ende soe moetti altoes staen</l>
<l>Te houden sinen goeden moet</l>
<l>Oft hi bederft v metter spoet</l>
<l>&para; <b>D</b>aer om sal sekerlike</l>
<l><milestone unit="fol" n="12ra"/> Elc soeken sijn ghelike</l>
<l n="1555">Die he<i>m</i> te mechtech niet en si</l>
<l>Noch oec te neder daer bi</l>
<l>&para; <b>M</b>erct voghele beesten diere</l>
<l>Vissche in zee en<i>de</i> in riuiere</l>
<l>Soe soect elc sijn ghelike</l>
<l n="1560">En<i>de</i> dats wel naturlike</l>
<l>&para; <b>E</b>n es dat niet ombehoersam</l>
<l>Tsamen een wolf en<i>de</i> een lam</l>
<l>Alsoe es dat diet wel verstaet</l>
<l>Een goet mensche en<i>de</i> een quaet</l>
<l n="1565">En<i>de</i> alsoe es des ghelike</l>
<l>Een arm mensche en<i>de</i> een rike</l>
<l>Alse die leu na sine maniere</l>
<l>V<i>er</i>bit ende et cleine diere</l>
<l>En<i>de</i> clam voghele ghemene</l>
<l n="1570">Eten die voghelkine clene</l>
<l>Alsoe v<i>er</i>teren die rike</l>
<l>Darme in deser gelike</l>
<l>Die arme altoes ligghen moet</l>
<l>Ond<i>er</i> des rijcs machtechs voet</l>
<l n="1575">&para; <b>S</b>alomon seit die arme man</l>
<l>Ghenen vrient vinden en can</l>
<l>Ende es onwert telker stede</l>
<l>Die rike ma<i>n</i> vint vriende vele</l>
<l>Alse die rike man siet</l>
<l n="1580">Dat die mate heuet iet</l>
<l>Dat scone es ofte goet</l>
<l>Soe peinst hi in sine<i>n</i> moet</l>
<l>Wat sal den ghenen dat</l>
<l>Het ware dijn gheuoech bat</l>
<l n="1585">&para; <b>S</b>alomon seit dat die rike</l>
<l>Node heeft sijn ghelike</l>
<l>Wa<i>n</i>t dien en mach hi niet gebiede<i>n</i> </l>
<l>Ghelijc hi mach maten lieden</l>
<l>&para; <b>W</b>et dat die rike onsachte waect</l>
<l n="1590">Alse he<i>m</i> die arme man ghenaect</l>
<l><milestone unit="fol" n="12rb"/> Want hi ducht nacht en<i>de</i> dach</l>
<l>Dat hi sijns ghenieten mach</l>
<l>&para; <b>I</b>hesus sydrac maect ons cont</l>
<l>Wi selen ontsien talre stont</l>
<l n="1595">Den ghene<i>n</i> die wel machtech si</l>
<l>Ons lijf te nemene wille hi</l>
<l>&para; <b>E</b>en and<i>er</i> meest<i>er</i> seit noch mere</l>
<l>Diendi enen groten here</l>
<l>Die ongherecht es ende fel</l>
<l n="1600">Ghi selt dicke dat wet wel</l>
<l>Die waerheit moeten laten</l>
<l>En doedijs niet hi sal v haten</l>
<l>Wat hi gheert ghi moet doe<i>n</i> dat</l>
<l>Oft ghi valt in sinen hat</l>
<l n="1605">&para; <b>E</b>ens groets h<i>er</i>en begheren</l>
<l>Can yeman qualijc gheweren</l>
<l>Want het moet al voert gaen</l>
<l>Wedert goet oft quaet si ghedae<i>n</i> </l>
<l>Aldus moetti wildijt merken</l>
<l n="1610">Gode oft uwen here v<i>er</i>werken</l>
<l>&para; <b>H</b>ets dicke gheseit dats sond<i>er</i> spot</l>
<l>Heren bede dat es ghebot</l>
<l>D<i>aer</i> o<i>m</i>me vliet in alre tijt</l>
<l>Quaet heerscap waer ghi sijt</l>
<l n="1615">En<i>de</i> den hoeu<i>er</i>deghen mede</l>
<l>En<i>de</i> houdt v ghemeensamhede</l>
<l>Met uwen gheliken in dien</l>
<l>Dat si goet sijn en<i>de</i> gode ontsien</l>
<l>Alsoe beide die wise heren</l>
<l n="1620">Catoen ende dauid ons leren</l>
<l>Wa<i>n</i>t alre doeght volmaectheit</l>
<l>In rechten oetmoede geleit</l>
<l>&para; <b>G</b>od die met siere gratien groet</l>
<l>Oetmoet in marien goet</l>
<l n="1625">Mids den welken dat si scone</l>
<l>Maegt ontfinc den gods sone</l>
<l>Moet ons sulken oetmoet gheuen</l>
<l><milestone unit="fol" n="12va"/> Dat wi euwelec met he<i>m</i> leuen</l>
<l parse="ignore">Amen<b>.</b> </l>
</div>
<div type="chapter"><head type="chapter"><b>Van scuwene gheselscap ende vrienscap der gherre die uele spreken ende voert segghen.</b> </head>
<l><b>G</b>hine selt v mi<i>n</i>ne niet legghen</l>
<l n="1630">Ane die ghene de gheerne segge<i>n</i> </l>
<l>En<i>de</i> sottelec clappen hier en<i>de</i> daer</l>
<l>Want hore wandelinghe si es swaer</l>
<l>Men seit dat in uele spreken</l>
<l>Ghene sonde en mach ghebreken</l>
<l n="1635">Die goede dauid doet ons v<i>er</i>staen</l>
<l>Die met quaet spreke<i>n</i> o<i>m</i>me gaen</l>
<l>Dien sal men verbieden dlant</l>
<l>&para; <b>I</b>h<i>esu</i>s sydrac doet ons bekant</l>
<l>Alsoe alsic ghescreuen sach</l>
<l n="1640">Dancstelikeste dinc dat sijn mach</l>
<l>In ene stat dats quade tonghe</l>
<l>Si v<i>er</i>werret oude ende ionghe</l>
<l>Man en<i>de</i> wijf kind en<i>de</i> vader</l>
<l>En<i>de</i> d<i>aer</i> toe die ghemeinte algad<i>er</i> </l>
<l n="1645">En<i>de</i> doet al te hope loepen</l>
<l>Dat die meneghe moet becope<i>n</i> </l>
<l>En<i>de</i> meneghen bringht t<i>er</i> doet</l>
<l>Noch soe seghet hi al bloet</l>
<l>Soe wi clappers scuut dat hi</l>
<l n="1650">Hem seluen houdt herde vri</l>
<l>&para; <b>D</b>auid inden souter mede</l>
<l>Bidt gode te menegher stede</l>
<l>Dat hine hoede van quaetsprek<i>er</i>s</l>
<l>En<i>de</i> van gheueinsden smekers</l>
<l n="1655">Want oec he<i>m</i> d<i>aer</i> ieghen en can</l>
<l>Wel ghehoeden gheen man</l>
<l>&para; <b>C</b>atoen seit oec wats ghesciet</l>
<l>Ieghe<i>n</i> clappers en sceldet niet</l>
<l>Men seit tonghe doet breke<i>n</i> been</l>
<l n="1660">M<i>aer</i> si en doet ghenese<i>n</i> en gheen</l>
<l><milestone unit="fol" n="12vb"/> En<i>de</i> alsoe verstaet wel dat</l>
<l>Alse die tonghe es tquaetste blat</l>
<l>Dat men vint in erterike</l>
<l>Alsoe es si oec sekerlike</l>
<l n="1665">Dbeste blat daer si es goet</l>
<l>Want si uele orbors doet</l>
<l>Men sal niet dat v<i>er</i>staet</l>
<l>Vanden quaden spreke<i>n</i> quaet</l>
<l>Wa<i>n</i>t god en<i>de</i> de mensche mede</l>
<l n="1670">Kinnen wel sine quaethede</l>
<l>Sond<i>er</i> ghebrec en es nieman</l>
<l>Elc berespe he<i>m</i> seluen dan</l>
<l>In ene stede ane een want</l>
<l>Ic dit verchs ghescreue<i>n</i> vant</l>
<l n="1675">Die wiste hoe wel spreken staet</l>
<l>Hi soude he<i>m</i> scamen seidi quaet</l>
<l>Hets g<i>ro</i>te scande en<i>de</i> dorp<i>er</i>heit</l>
<l>Dat men van vianden quaet seit</l>
<l>&para; <b>C</b>oni<i>n</i>c dauid bat dus de vroede</l>
<l n="1680">Here set mine<i>n</i> monde ene hoede</l>
<l>God behoede onsen mont alsoe</l>
<l>Dat wi euwelijc met he<i>m</i> sijn vroe<b>.</b> </l>
</div>
<div type="chapter"><head type="chapter"><b>Van scuwene vrienscap ende wandelinghe met hem die haestech sijn ter erscap.</b> </head>
<l><b>H</b>oudt v vrienscap van he<i>m</i> v<i>er</i>re</l>
<l>Die haestech sijn en<i>de</i> lichte erre</l>
<l n="1685">Wa<i>n</i>t h<i>aer</i> vrienscap wats ghesciet</l>
<l>En mach gheduerech wesen niet</l>
<l>&para; <b>W</b>ant die wise salomon seit</l>
<l>Hoedt v wel vand<i>er</i> gramheit</l>
<l>Want lichte gram sijn en<i>de</i> t<i>er</i> vaert</l>
<l n="1690">Dats van rechte des sots aert</l>
<l>Wanner dat he<i>m</i> iet ghebrect</l>
<l>Es hi t<i>er</i> gramheit lichte ghewect</l>
<l>&para; <b>S</b>oe wanneer erre es yeman</l>
<l>Soe es hi wt hem seluen dan</l>
<l n="1695"><milestone unit="fol" n="13ra"/> Soe dunct he<i>m</i> tsine altoes best</l>
<l>Hoe quaet ment vonde int lest</l>
<l>&para; <b>D</b>at recht de<i>n</i> erre<i>n</i> man wel siet</l>
<l>M<i>aer</i> die erre en siet trecht niet</l>
<l>Nimmer en dunct erren des</l>
<l n="1700">Dat hi tonrechte erre es</l>
<l>&para; <b>S</b>eneca seit des nes twint goet</l>
<l>Dat die erre seit oft doet</l>
<l>Soe setten erscap buten kere</l>
<l>&para; <b>C</b>atoen seit in siere lere</l>
<l n="1705">Erscap ontset soe den man</l>
<l>Dat hi dat recht ghesien en can</l>
<l>&para; <b>S</b>alomon seit gramscap v<i>er</i>winne<i>n</i> </l>
<l>Es van wijsheiden dbeghinnen</l>
<l>&para; <b>E</b>n<i>de</i> wet die gramscap wed<i>er</i>staet</l>
<l n="1710">Dat hi doet ene grote daet</l>
<l>Den gra<i>m</i>men dunket altoes des</l>
<l>Dat hi noch alsoe machtech es</l>
<l>Dan hi mochte volbringhen</l>
<l>Ic seggu in waren dinghen</l>
<l n="1715">Dat ghene erscap en can</l>
<l>Onsetten den wisen man</l>
<l>Noch droefheit d<i>aer</i> toe mede</l>
<l>Dits van rechte sijn zede</l>
<l>&para; <b>C</b>atoen heeft aldus gheset</l>
<l n="1720">O<i>m</i> dinc die ghi niet seker en wet</l>
<l>Oft die v niet ane en gaet</l>
<l>Soe en strijdt niet dats mijn raet</l>
<l>Want hi es sot die he<i>m</i> stort</l>
<l>Om dinc die he<i>m</i> niet toe en hoert</l>
<l n="1725">&para; <b>E</b>ens me<i>n</i>sche<i>n</i> gramscap stille en<i>de</i> luud</l>
<l>Gaet dicste ouer he<i>m</i> seluen wt</l>
<l>&para; <b>I</b>h<i>esu</i>s sydracs sone hi seit</l>
<l>Dat toren ende gramheit</l>
<l>Des mensche<i>n</i> dage can mindren</l>
<l n="1730">En<i>de</i> ane sine ghesonde hindren</l>
<l>En<i>de</i> gramscap in ghere stonde</l>
<l><milestone unit="fol" n="13rb"/> En mach wesen sonder sonde</l>
<l>&para; <b>N</b>ochta<i>n</i> maect o<i>n</i>s salomo<i>n</i> vroet des</l>
<l>Dat gramscap dicke bet<i>er</i> es</l>
<l n="1735">Dan lachen vte<i>n</i> quaden moede</l>
<l>Soe es een mensche op sine hoede</l>
<l>M<i>aer</i> als een tornech man lacht</l>
<l>Soe eest meslijc wat hi acht</l>
<l>&para; <b>G</b>heueinst lachen dat v<i>er</i>staet</l>
<l n="1740">Moet dickewile wesen quaet</l>
<l>M<i>aer</i> alse he<i>m</i> die gra<i>m</i>me man veinst</l>
<l>Soe wet men bina wat hi peinst</l>
<l>&para; <b>S</b>alomon maect ons noch vroet</l>
<l>Dat lachen niet en es goet</l>
<l n="1745">En<i>de</i> dat men selden lacht en si</l>
<l>Om sotheit dat seght hi</l>
<l>Ende datmen oec cume iet</l>
<l>Ond<i>er</i> die vroede lachen siet</l>
<l>&para; <b>D</b><i>aer</i> die dwase te rade gaen</l>
<l n="1750">D<i>aer</i> lachmen lude sond<i>er</i> waen</l>
<l>M<i>aer</i> daer die wise tsamen helden</l>
<l>D<i>aer</i> en lachmen niet oft selden</l>
<l>&para; <b>E</b>ns gheen noet als en<i>de</i> als</l>
<l>Datmen den sot ane den hals</l>
<l n="1755">Ene belle hanghe dat v<i>er</i>staet</l>
<l>Men kinde<i>n</i> wel aen sijn gelaet</l>
<l>&para; <b>N</b>v laet ons scuwe<i>n</i> voert an</l>
<l>Elken haesteghen gra<i>m</i>men man</l>
<l>En<i>de</i> onsen moet dwinghe<i>n</i> alsoe</l>
<l n="1760">Dat wi euwelec bliuen vroe</l>
<l parse="ignore">Metten heileghen hier bouen</l>
<l parse="ignore">Daer dingle gode louen amen<b>.</b> </l>
</div>
<div type="chapter"><head type="chapter"><b>Hoe hem die mensche hoeden sal van allen quad</b><i>er</i><i> liede gheselscape.</i> </head>
<l><b>V</b>rienscap quad<i>er</i> mensche<i>n</i> sal</l>
<l>Elc mensche vlien ouer al</l>
<l n="1765">Soe dat hi niet w<i>er</i>de met</l>
<l><milestone unit="fol" n="13va"/> Horen venine iet besmet</l>
<l>Met wolue<i>n</i> woent met wolue<i>n</i> huult</l>
<l>Die appel oec gheerne v<i>er</i>wlt</l>
<l>Die bi v<i>er</i>rotten appelen leght</l>
<l n="1770">Dits menechwerf gheseght</l>
<l>Daer bi sit daer bi leert</l>
<l>Die vroet wil sijn en<i>de</i> gheeert</l>
<l>Sal hem vanden quaden hoeden</l>
<l>En<i>de</i> wandelen metten vroeden</l>
<l n="1775">Ane quade mensche<i>n</i> machme<i>n</i> lere<i>n</i> </l>
<l>Oncuisheit doblen en<i>de</i> sweren</l>
<l>Voercopen p<i>er</i>semen en<i>de</i> lieghen</l>
<l>Roeuen stelen en<i>de</i> bedrieghen</l>
<l>Tontide drincken en<i>de</i> eten</l>
<l n="1780">Der vasten daghe v<i>er</i>gheten</l>
<l>Ende oec alle der ghebode</l>
<l>Die men houden soude van gode</l>
<l>&para; <b>G</b>helijc datmen th<i>er</i>te bouen al</l>
<l>Van onghemake hoeden sal</l>
<l n="1785">Goeden wille van traecheiden</l>
<l>En<i>de</i> dat vleesch van oncuisheiden</l>
<l>Een stat van twiste en<i>de</i> van morde</l>
<l>Een huys va<i>n</i> clappene en<i>de</i> discorde</l>
<l>Alsoe sal he<i>m</i> elc mensche vrien</l>
<l n="1790">Van vrienscapen der quadien</l>
<l>&para; <b>E</b>en phylosophe seit voer waer</l>
<l>Dat gheen dinc nes soe swaer</l>
<l>Den mensche alsoe luxurie es</l>
<l>Dit proeft hi dus sijtds gewes</l>
<l n="1795">&para; <b>D</b>en lichame can si destrueren</l>
<l>Tgoet doet si te nieute keren</l>
<l>Die ziele can si doden mede</l>
<l>Ende oec v<i>er</i>driuen wijshede</l>
<l>Crancheit can si gheuen saen</l>
<l n="1800">Dlicht den oghen doen v<i>er</i>gaen</l>
<l>En<i>de</i> die stemme maken heesch</l>
<l>En<i>de</i> v<i>er</i>dorren been ende vleesch</l>
<l><milestone unit="fol" n="13vb"/> &para; <b>T</b>ullius seit in sine scrijfture</l>
<l>Dat onghetimperde luxure</l>
<l n="1805">Den ionghen man maect out</l>
<l>En<i>de</i> siecheit gheeft menechfout</l>
<l>Een wijs phylosophe seit dat</l>
<l>Dquaeste dat gheualt i<i>n</i> ene stat</l>
<l>Dat sijn manslachte en<i>de</i> twiste</l>
<l n="1810">Want daer met te quiste</l>
<l>Vrienscap en<i>de</i> eendrachtechede</l>
<l>D<i>aer</i> die stat werdt bederft mede</l>
<l>Hier o<i>m</i>me salmen al datme<i>n</i> mach</l>
<l>Quaet gheselscap vlien nacht en<i>de</i> dach</l>
<l n="1815">Ghelijc dat liede besmet werden</l>
<l>Die hore wandelinghe herden</l>
<l>Met he<i>m</i> die malaets sijn</l>
<l>Alsoet daghelijcs wert in schijn</l>
<l>En<i>de</i> oec alsoe dat ghelijc wet</l>
<l n="1820">Dat scape en<i>de</i> coye w<i>er</i>den besmet</l>
<l>Van eenre beeste<i>n</i> die malaets es</l>
<l>Alsoe werdt des sijt ghewes</l>
<l>Een mensche besmet vande<i>n</i> and<i>r</i>en</l>
<l>D<i>aer</i> si tsamen willen wandren</l>
<l n="1825">En<i>de</i> niet en seldi vlien allene</l>
<l>Die quade liede int ghemene</l>
<l>M<i>aer</i> oec quade ghebueren</l>
<l>Wildi huys copen ofte hueren</l>
<l>Soe v<i>er</i>neemt al daer omtrent</l>
<l n="1830">Wat ghebueren men d<i>aer</i> vint</l>
<l>Vindi quade ghebueren daer</l>
<l>Soe coept een huys elderwaer</l>
<l>En<i>de</i> scuwet altoes ghebuere<i>n</i> quaet</l>
<l>Die fransoys seeght dat v<i>er</i>staet</l>
<l n="1835">Chius ki a mal vosijn</l>
<l>A souent mal matijn</l>
<l>Dats wies ghebuere<i>n</i> sijn quaet</l>
<l>Heeft dicke quade dagheraet</l>
<l>&para; <b>D</b>ie lerere sinte paulus</l>
<l n="1840"><milestone unit="fol" n="14ra"/> Scrijft den corinthen aldus</l>
<l>Ghi en seldu in en ghene<i>n</i> dingen</l>
<l>Metten quaden mensche<i>n</i> mingen</l>
<l>Met vorecopers met p<i>er</i>semieren</l>
<l>Met leck<i>er</i>en no met ghieren</l>
<l n="1845">Met dieuen noch met mordenere<i>n</i> </l>
<l>Oft die anders wijf begheren</l>
<l>En<i>de</i> moet diere emmer sijn bi</l>
<l>Soe hoedu wel dan dat ghi</l>
<l>Met he<i>m</i> en dringt noch en et</l>
<l n="1850">Dus heuet paulus gheset</l>
<l>Ende al sidi onliefghetal</l>
<l>Metten quaden ouer al</l>
<l>Des en acht men no mere</l>
<l>Want hets v grote ere</l>
<l n="1855">Ende salechlec vter maten</l>
<l>Dat v die quade haten</l>
<l>Ghine selt emm<i>er</i>en gheren niet</l>
<l>Dat v die quade prisen iet</l>
<l>Want hets scande den goede<i>n</i> wisen</l>
<l n="1860">Datten die quade prisen</l>
<l>&para; <b>W</b>ed<i>er</i> v een quaet mensche prijst</l>
<l>Oft lelec op v grijst</l>
<l>Des en acht mijn no mere</l>
<l>Want en gheeft v scande noch ere</l>
<l n="1865">&para; <b>D</b>ie poete marcus cocus</l>
<l>Scrijf in sinen boeke aldus</l>
<l>Houdstu die wandelinghe dijn</l>
<l>Metten ghenen die lerker sijn</l>
<l>Oft met andren quadien</l>
<l n="1870">Soe salmen di betien</l>
<l>Dat ghi pleecht selker daet</l>
<l>En<i>de</i> sal v houden oec voer quaet</l>
<l>Daer o<i>m</i>me seldi sonder letten</l>
<l>V wandelinghe altoes setten</l>
<l n="1875">Mette<i>n</i> goeden d<i>aer</i> ghi af moeght</l>
<l>Gheeert sijn ende v<i>er</i>hoeght</l>
<l><milestone unit="fol" n="14rb"/> En<i>de</i> scuwen persone en<i>de</i> steden</l>
<l>D<i>aer</i> men pleecht o<i>n</i>neersamheden</l>
<l>&para; <b>E</b>n<i>de</i> ionghe liede die gherne leren</l>
<l n="1880">Seldi vriendelec hanteren</l>
<l>En<i>de</i> gheerne wisen d<i>aer</i> ghi coent</l>
<l>D<i>aer</i> af werdi sere ghescoent</l>
<l>En<i>de</i> eest dat ghi wel sijt geleert</l>
<l>Soe radic v dat ghi dan keert</l>
<l n="1885">Onder tfolc en<i>de</i> laet v horen</l>
<l>Soe dat v const nien si v<i>er</i>loren</l>
<l>&para; <b>W</b>et datmen twee dinghe vint</l>
<l>Die v<i>er</i>borghen en doghen twint</l>
<l>En<i>de</i> diere nieman en heeft te bat</l>
<l n="1890">Deen es conste en<i>de</i> dander scat</l>
<l>God gheue ons sulken seghe</l>
<l>Dat wi behoet alle weghe</l>
<l>Moeten wesen vanden quaden</l>
<l>Soe dat wi comen tsiere gnaden<b>.</b> </l>
</div>
<div type="chapter"><head type="chapter"><b>Van orberlecheiden van vele vrienden.</b> </head>
<l n="1895"><b>V</b>et dat in menichfuldecheit</l>
<l>Van vriende<i>n</i> groet orbore leit</l>
<l>Diese te poente maken can</l>
<l>Ende te vriende houden dan</l>
<l>Alsoe de lichame niet en leeft</l>
<l n="1900">Die en ghene ziele en heeft</l>
<l>Alsoe acht men den mensche doet</l>
<l>Die sonder vrient es inder noet</l>
<l>&para; <b>H</b>ulpe van vrienden si can</l>
<l>Vand<i>er</i> doet lossen den man</l>
<l n="1905">En<i>de</i> wet dat vriende moghen</l>
<l>Des menschen leuen v<i>er</i>hoghen</l>
<l>Al es een mensche in vore spoede</l>
<l>Tote desen eerdschen goede</l>
<l>En<i>de</i> es hi sonder vrient nochtan</l>
<l n="1910">Soe es hi een elendech man</l>
<l>En<i>de</i> sonder troest en<i>de</i> sonder raet</l>
<l><milestone unit="fol" n="14va"/> Ende sonder vriende dat verstaet</l>
<l><b>D</b>ie uele vriende ghemaect heeft</l>
<l>Wet dat hi sekerlike leeft</l>
<l n="1915">Ende bewaert es wel ter cure</l>
<l>In enen vasten sekere mure</l>
<l>Want dese hulpen den man</l>
<l>Daer hem gheen ghelt gehelpen en can</l>
<l>Want een rijc man vriendeloes</l>
<l n="1920">Es lichte bederft altoes</l>
<l><b>D</b>ie rike melde heeft sijns goets ere</l>
<l>Ende die rike vrecke grote onnere</l>
<l>Want hi es gehaet dat ghijt wet</l>
<l>Van gode ende den menschen met</l>
<l n="1925"><b>V</b>riends troest es beter menichfout</l>
<l>Dan ghesteinte siluer oft gout</l>
<l>Want goede vriende men niet en soude</l>
<l>Gheliken siluere noch goude</l>
<l>Bi vrienden salmen gheerne wesen</l>
<l n="1930">Want si doen droeue herten ghenesen</l>
<l><b>S</b>alomon doet ons bekint</l>
<l>Die ghetrouwen vrient vint</l>
<l>Dat hi vint enen scat</l>
<l>Wats beter seght mi dat</l>
<l n="1935">Oft wats beter mijn ghemie</l>
<l>Dan te hebbene enen anderen ie</l>
<l>Daer ick mede spreke clare</l>
<l>Oft met mi seluen ware</l>
<l>Ende mi gheeft troest ende raet</l>
<l n="1940">Alst mi noedelike staet</l>
<l>Ende miere herten droefheit stelpt</l>
<l>Ende mijn vernoy draghen helpt</l>
<l><b>V</b>riende maken ende houden</l>
<l>Ende die altoes menichfouden</l>
<l n="1945">Es beter vele sekerlike</l>
<l>Dant ware een conincrike</l>
<l>Want ongheminde lantsheren</l>
<l>Hebben dicke met onneren</l>
<l><milestone unit="fol" n="14vb"/> Verloren lant ende leuen</l>
<l n="1950">Daer die gheminde staende bleuen</l>
<l><b>T</b>ullius seegt die meester fijn</l>
<l>Al eest dat die menschen sijn</l>
<l>Sterflec ende saen vergaen</l>
<l>Nochtan soe eest wel ghedaen</l>
<l n="1955">Dat wi menschen hebben lief</l>
<l>Daer comt af soe groet gherief</l>
<l>Ia hem die iu caritaten</l>
<l>Ende in doeghden haer minne saten</l>
<l>Vte goeden reynen gronde</l>
<l n="1960">Sonder scande ende sonde</l>
<l><b>S</b>eneca maect ons ghewes</l>
<l>Die sekerste minne die es</l>
<l>Ende die starcste daer toe mede</l>
<l>Die hebben borghers in haer stede</l>
<l n="1965">Daer si sijn van ganser minnen</l>
<l>Want hem en mach men niet winnen</l>
<l><b>W</b>aer dat es eendrachtechede</l>
<l>Onder borghers in ene stede</l>
<l>Daer en es gheen winnen an</l>
<l n="1970">Maer waer si discorderen dan</l>
<l>Daer es die stat ghedestrueert</l>
<l>Ende vte allen rechte ghekeert</l>
<l><b>W</b>ee den heren ende den raden</l>
<l>Vanden lande ende vanden staden</l>
<l n="1975">Die om onste of om gheniet</l>
<l>Die goede rechte maken niet</l>
<l>Ende die vroech ende spade breken</l>
<l>God saelt swaerlike wreken</l>
<l>Ten ionxsten daghe daer hi al</l>
<l n="1980">Goet ende quaet lonen sal</l>
</div>
<div type="chapter"><head type="chapter">Noch van minnen ende van vrienscapen hoe men die sal maken ende houden</head>
<l><b>T</b>ullius maect ons ghewes</l>
<l>Dat gheen dinc beter en es</l>
<l><milestone unit="fol" n="15ra"/> Den mensche vroech ende spade</l>
<l>Om te verhoedene scande ende scade</l>
<l n="1985">Alse dat hi wel ghemint si</l>
<l>Ende niet soe onseker daer bi</l>
<l>Alse die es onliefghetal</l>
<l>Want ouer hem soe willet al</l>
<l>Waer hi valt ter neder</l>
<l n="1990">Niemen en heeften op weder</l>
<l>Soe wien datmen ontsiet</l>
<l>En mach ghemint wesen niet</l>
<l>Want hets naturlec van dien</l>
<l>Dat die menschen gherne vlien</l>
<l n="1995">Den ghenen die si ontsien</l>
<l>Dit siet men daghelijcs ghescien</l>
<l><b>N</b>emmermeer en gheloeft des</l>
<l>Dat die ghene wel v vrient es</l>
<l>Dien ghi met vresen dwingt daer toe</l>
<l n="2000"><b>W</b>ant aristoteles seegt alsoe</l>
<l>Dat bedwonghen vrient alsic las</l>
<l>Noyt wel ghetrouwe en was</l>
<l><b>T</b>ullius sprect noch van dien</l>
<l>Hi dien alle die liede ontsien</l>
<l n="2005">Es qualijc bewaert hoe soet gaet</l>
<l>Langhe te duerne in desen staet</l>
<l><b>M</b>et soeteheide niet met crachte</l>
<l>Blijft die minne in hare machte</l>
<l>Ghi selt alsoe minnen ouer al</l>
<l n="2010">Datmen v weder minnen sal</l>
<l><b>E</b>n es keyser coninc noch hertoghe</l>
<l>Noc oec ander man soe hoghe</l>
<l>Hine bedarf wel dat hi</l>
<l>Vanden sinen ghemint si</l>
<l n="2015">Want hine es maer een man</l>
<l>Die meer gheregneren can</l>
<l>Dan hem sine lieden onnen wel</l>
<l>Lands here gierech ende fel</l>
<l>Es dicke sijns lands verdreuen</l>
<l n="2020"><milestone unit="fol" n="15rb"/> Ende selc oec verloren dleuen</l>
<l>Dlant en staet niet biden here</l>
<l>Maer biden lieden vele mere</l>
<l><b>O</b>ns soe seit een wijs man</l>
<l>Soe wie ontsien es van</l>
<l n="2025">Vele lieden hi moet van dien</l>
<l>Vele lieden weder ontsien</l>
<l><b>D</b>ongheminde sijt seker des</l>
<l>Dat hi nerghen seker en es</l>
<l><b>M</b>et regnerene sekerlike</l>
<l n="2030">Verliest men een starc rike</l>
<l>Dat seit die wise seneca</l>
<l><b>O</b>ec soe seit hi dus daer na</l>
<l>Die wel doet en derf nerghen</l>
<l>Vlien noch hem oec berghen</l>
<l n="2035">Bi desen redenen die ghi</l>
<l>Nv hebt gehoert van mi</l>
<l>Soe verdient met doeghden des</l>
<l>Dat al dat volc v vrient es</l>
<l>Ende niet met bedwanghe</l>
<l n="2040">Soe moeghedi leuen langhe</l>
<l>Ende wandelen tallen steden</l>
<l>In rasten ende in vreden</l>
<l>Ende god sal v toe gheuen</l>
<l>Na dit lijf deuwelec leuen</l>
</div>
<div type="chapter"><head type="chapter">Van rade ende van raetgheuers</head>
<l n="2045"><b>G</b>hi en selt nochtan dat verstaet</l>
<l>Met allen lieden niet hebben raet</l>
<l>Men mach allen vrienden niet</l>
<l>Raet ontecken wats ghesciet</l>
<l>Maer van dusenten enen</l>
<l n="2050">Salmen kiesen ende menen</l>
<l><b>E</b>en wijs man seit dat verstaet</l>
<l>Dat wi onsen heymeliken raet</l>
<l>In onsen herten sluten selen</l>
<l>Ende nieman anders beuelen</l>
<l n="2055">Oft ghi v seluen niet bedwinghen</l>
<l><milestone unit="fol" n="15va"/> En cont te heelne v dinghen</l>
<l>Hoe seldi daer toe dan</l>
<l>Ghedwinghen enen anderen man</l>
<l><b>C</b>assiodorus seit die lerere</l>
<l n="2060">En ontdect uwen rade nemmermere</l>
<l>Dan hem dien ghi tanderen stonden</l>
<l>Goet ende ghetrouwe hebt vonden</l>
<l>Van honderden es cume een man</l>
<l>Die wel te poente helen can</l>
<l n="2065">Soe wanner ghi v heimelecheit</l>
<l>Enen anderen hebt gheseit</l>
<l>Soe hebdi v vriheit verloren</l>
<l>Die ghi seker hadt te voren</l>
<l>Want dan heeft hi v ghenaen</l>
<l n="2070">Ende moet te sinen dienste staen</l>
<l><b>S</b>alomon doet ons bekent</l>
<l>Dat welgorende onghewent</l>
<l>Ende crude van gore goet</l>
<l>Verbliden des menschen moet</l>
<l n="2075">Ende alsoe ghelike soe can</l>
<l>Vriends raet verbliden den man</l>
<l>In allen dingen wilt raeds plien</l>
<l>Soe en beruwet v niet van dien</l>
<l><b>D</b>its aldus te verstane</l>
<l n="2080">Ghi selt raet soeken ane</l>
<l>Den vroeden vrient dien ghi vint</l>
<l>Dien ghi alder ghetrouste kint</l>
<l>Ende daer toe out van daghen</l>
<l>Hem soe seldi raeds vraghen</l>
<l n="2085">Niet den ionghen verstaet alsoe</l>
<l>Want hem en hoert ghene wijsheit toe</l>
<l>Bedi haren sin int gheuoech</l>
<l>En es daer toe niet ripe ghenoech</l>
<l>Ende sijn soe gheneicht ter kintscheit</l>
<l n="2090">Dat in hem mach ghene wijsheit</l>
<l>Alse paulus bescrijft daer</l>
<l><b>S</b>alomon seit oec voerwaer</l>
<l><milestone unit="fol" n="15vb"/> Alsoe men daer bescreuen vint</l>
<l>Wee den lande daer een kint</l>
<l n="2095">Coninc es dat doet hi weten</l>
<l>Ende daer die princen vroech eten</l>
<l><b>E</b>ene lerere scrijf ons aldus</l>
<l>Wies neme es mercus cocus</l>
<l>Al eest dat men oude cledere</l>
<l n="2100">Om haer outheit heeft te ledere</l>
<l>Men sal nochtan versmaden niet</l>
<l>Der oudre raet wats ghesciet</l>
<l><b>C</b>assiodorus seit een groot woert</l>
<l>Datten ghenen wijsheit toe hoert</l>
<l n="2105">Die vanden wisen sijn gheinstrueert</l>
<l>Ende langhe van hem hebben gheleert</l>
<l>Vte hem seluen soe en can</l>
<l>Wijs ghewesen gheen man</l>
<l>Want sonder leren als wi lesen</l>
<l n="2110">En mach nieman wel wijs wesen</l>
<l><b>D</b>ie wise tullius seit</l>
<l>Int capittel vander outheit</l>
<l>Niet met crachte no met snelheiden</l>
<l>En mach men grote dine beleiden</l>
<l n="2115">Maer met eersamen rade</l>
<l>Daer in en scuilt vroech no spade</l>
<l>Verranesse noch valscheit</l>
<l>Maer doecht ende eersamheit</l>
<l>Onneersam raet alsict vinde</l>
<l n="2120">En nam noyt goeden inde</l>
</div>
<div type="chapter"><head type="chapter">Noch van rade ende hoe men dien soeken sal</head>
<l><b>V</b>oert wet dat ende sijds gewes</l>
<l>Dat een raet niet ghenoech en es</l>
<l>Maer vele rade die sijn goet</l>
<l>Die men met goeden staden doet</l>
<l n="2125">Ende ten besten salmen vaen</l>
<l>Dit doet tullius verstaen</l>
<l><b>S</b>oe waermen met rade leeft</l>
<l><milestone unit="fol" n="16ra"/> Wet datmen daer raste heeft</l>
<l>Ende daer men raeds niet en pliet</l>
<l n="2130">Daer es gherne scade ende verdriet</l>
<l><b>S</b>alomon seit openbaer</l>
<l>In sinen prouerbien daer</l>
<l>Soe wie dat vint scalken raet</l>
<l>Die onneersam es ende quaet</l>
<l n="2135">Dat het god ane hem wrect</l>
<l>Soe wanner hire minst om miet</l>
<l><b>I</b>hesus sydracs sone hi seit</l>
<l>Dat gramscap ende haestecheit</l>
<l>Sijn goeden raden contraer</l>
<l n="2140">Want gramscap can voer waer</l>
<l>Therte soe verdonkeren binnen</l>
<l>Dattet recht nien can bekinnen</l>
<l>Ende datmen oec met haesten doet</l>
<l>Es dicke quaet ende selden goet</l>
<l n="2145">Daer men om orbore wilt raden</l>
<l>Salmen tracteren met staden</l>
<l>Want men doet met wisen rade</l>
<l>Datmen met crachte niet en dade</l>
<l>Dit seit salomon alsict versta</l>
<l n="2150"><b>O</b>ec soe seit ons her seneca</l>
<l>Dat die dwaes met siere sotheiden</l>
<l>Goets raets niet en can verbeiden</l>
<l><b>E</b>nde eest dat v viant verstaet</l>
<l>Ende vernemt uwen raet</l>
<l n="2155">Soe moghedine wel verwandelen</l>
<l>Sonder v selven te scandelen</l>
<l>Ende ghi en selt oec gelouen niet</l>
<l>Elcs menschen raets wats gesciet</l>
<l>Vore dat ghijs wel sijt vroet</l>
<l n="2160">Dat hi seker si ende goet</l>
<l><b>E</b>en phylosophe doet ons ghewach</l>
<l>Raet die men niet wandelen en mach</l>
<l>Dat die niet en es goet</l>
<l>Mede soe maect hi ons vroet</l>
<l n="2165"><milestone unit="fol" n="16rb"/> Datmen raet lude ende stille</l>
<l>Veranderen sal om dbeters wille</l>
<l><b>T</b>quaets menschen raet wats gesciet</l>
<l>En salmen oec volghen niet</l>
<l>Want hi selden dat verstaet</l>
<l n="2170">Hem seluen gheeft goeden raet</l>
<l>Want wat die quade peinst of doet</l>
<l>Dat es herden selden goet</l>
<l>Ghine selt oec vroech no spade</l>
<l>Clappere no volghere gaen te rade</l>
<l n="2175">Want dat sijn die ghene die liegen</l>
<l>Ende die onnosele bedriegen</l>
<l>Al eest dat si v smeken</l>
<l>Ende scone worde vore v spreken</l>
<l>Ende v prisen dan sere</l>
<l n="2180">Ende v gheuen lof ende ere</l>
<l>En wilt hem gelouen twint</l>
<l>Peinst dat ghi v seluen bat kint</l>
<l>Ende houdt v in alre tijt</l>
<l>Ouer dat selue dat ghi sijt</l>
<l n="2185">En wilt emmer niet ghedoghen</l>
<l>Datmen v prise voer v oghen</l>
<l><b>M</b>aer die v in v heimelecheit</l>
<l>V ghebrec lachtert ende seit</l>
<l>Dien houdt seker voer uwen vrient</l>
<l n="2190">Want hi v dan met trouwen dient</l>
<l><b>C</b>atoen leert ons en wijst</l>
<l>Soe wanner v ieman prijst</l>
<l>Soe houdt dien ouer dat hi</l>
<l>Seckerlec v doemere si</l>
<l n="2195">Daer bi gheloeft v seluen bat</l>
<l>Dan yemene anders telker stat</l>
<l>Den wisen ic las alsoe</l>
<l>Hoert dat van rechte toe</l>
<l>Dat hi hem seluen min behaghen sal</l>
<l n="2200">Dan den volke ouer al</l>
<l><b>S</b>eneca horen wi beuelen</l>
<l><milestone unit="fol" n="16va"/> Datwi in rade niet en selen</l>
<l>Gheueinsde worde bringen voert</l>
<l>Maer dat der waerheit toe hoert</l>
<l n="2205">Selen wi slecht seggen daer</l>
<l>Ombedect bloet ende claer</l>
<l>Ende al dunct v dat ghi vroet sijt</l>
<l>Nochtan vraeghet raets sulken tijt</l>
<l><b>C</b>assiodorus maect ons gewes</l>
<l n="2210">Dat hi die harde vroet es</l>
<l>Ane die wise raet soeken sal</l>
<l>Ende hem hoeden vore den val</l>
<l>En es ghene scande raets vraghen</l>
<l>Maer hets ere tallen daghen</l>
<l n="2215">Die paus innocentius</l>
<l>Scrijft in sinen boeke aldus</l>
<l>Soe een mensche meer weet</l>
<l>Soe hi meer in twifele steet</l>
<l>Ende soe wie nien twiuelt en mach</l>
<l n="2220">Wijs werden op enen dach</l>
<l><b>M</b>aer alst al es gheseit</l>
<l>Sone seldi v heimelecheit</l>
<l>Nieman ontdecken geloues mi</l>
<l>Ia hoe groet vrient hi v si</l>
<l n="2225">En si dan dat hi v moghe</l>
<l>Raet gheuen die v doghe</l>
<l>Sonder uwen priester allene</l>
<l>Hem en seldi dinc en ghene</l>
<l>Helen van uwer mesdade</l>
<l n="2230">Maer op die gods ghenade</l>
<l>Seldise hem seggen met rouwen</l>
<l>Ende god sal v brou scouwen</l>
<l>Ende v sonden vergheuen</l>
<l>Ende setten in deuwelijc leuen</l>
</div>
<div type="chapter"><head type="chapter">Watmen dore den vrient doen sal ende hoe deen metten anderen leuen sal</head>
<l n="2235"><b>A</b>ls ghi enen vrient hebt vonden</l>
<l>Goet ende hetrouwe tallen stonden</l>
<l><milestone unit="fol" n="16vb"/> Soe seldine dan sonder letten</l>
<l>In v herte vaste setten</l>
<l>Ende dore hem dan doen al</l>
<l n="2240">Dat vrient dore vrient doen sal</l>
<l>Ia dat hoefsch ende eersam si</l>
<l>Ende gode nien verbelgt daer bi</l>
<l>Ende v consientie bliue ghesont</l>
<l>Men en sal in ghere stont</l>
<l n="2245">Om vriende wille sonde begaen</l>
<l><b>T</b>ullius doet ons dus verstaen</l>
<l>En es gheen onscout des sijt vroet</l>
<l>Die om vriends wille mesdoet</l>
<l>Ende sunderlinghe dat verstaet</l>
<l n="2250">In dine die lelec es ende quaet</l>
<l>Want daer in talre stonde</l>
<l>Soe leeght tweeuoldeghe sonde</l>
<l>Als ons seit her seneca</l>
<l><b>O</b>ec soe seit hi noch daer na</l>
<l n="2255">Ghi en selt niet onsculdich maken</l>
<l>Vwen vrient van quaden saken</l>
<l>Die hi seker heeft ghedaen</l>
<l>Want men mochter in verstaen</l>
<l>Dat ghijs sculdech waert mede</l>
<l n="2260">Noch seit hi tere ander stede</l>
<l>Die den sculdeghen hulpt dat hi</l>
<l>Der mesdaet onsculdech si</l>
<l>En ware dat hijt omleide</l>
<l>Omme sijns vriends salecheide</l>
<l n="2265">Want soe wat men doet ofte seit</l>
<l>Om des menschen salecheit</l>
<l>Daer en volght ghene mesdaet na</l>
<l>Als ons seit her seneca</l>
<l><b>M</b>aer dien vrient dat verstaet</l>
<l n="2270">Die onsculdech es der daet</l>
<l>Salmen bescudden met trouwen</l>
<l>Daer mach men trouwe in scouwen</l>
<l>Tgheselscap en was noyt soe gestade</l>
<l><milestone unit="fol" n="17ra"/> Dat tsamen omme ghinc met quade</l>
<l n="2275">Want altoes alsict vinde</l>
<l>Nemet gherne quat inde</l>
<l>Ende en mach langhe duren niet</l>
<l>Dits datmen daghelijcs siet</l>
<l>Tullius spreect in dat latijn</l>
<l n="2280">Die sijns vrients quaetheit maect sijn</l>
<l>Dat hi sot es des sijt ghewes</l>
<l>Want het onnaturluc es</l>
<l><b>G</b>hi selt uwes vrients orbore doen alsoe</l>
<l>Dat ghi des uwes niet en werdet onvroe</l>
<l n="2285">Her tullius leert ons dat wi</l>
<l>Vrienden selen altoes staen bi</l>
<l>Dat wi selue in ghenen sinnen</l>
<l>Scande no scade daer af en gewinnen</l>
<l>Dore uwen vrient seldi doen dan</l>
<l n="2290">Dat daer eersamheit leet an</l>
<l>Ende oec hem wernen dat verstaet</l>
<l>Daer sonde in leit ende mesdaet</l>
<l><b>M</b>en sal ane vriende sueken niet</l>
<l>Daer scande in leit ende verdriet</l>
<l n="2295">Elc sal sinen vrient an sine ere</l>
<l>Altoes verhoeden alsoe sere</l>
<l>Alse hem seluen ende niet min</l>
<l>Dit heeft gherechte vrienscap in</l>
<l>Men sal vrienden anders bidden twint</l>
<l n="2300">Dan daer men raste ende ere in vint</l>
<l>Want raste ende ere sijt twee dinghe</l>
<l>Die bouen al gaen sunderlinghe</l>
<l><b>G</b>heuriende onderlinghe tsamen</l>
<l>Selen hem dorperheiden scamen</l>
<l n="2305">Ende oec alder archeit</l>
<l>Als ons tullius oes seit</l>
<l>Al gheselscap dat verstaet</l>
<l>Dat men quaetheiden omme gaet</l>
<l>Dat en mach niet langhe staen</l>
<l n="2310">Het moet te quaden inde vergaen</l>
</div>
<div type="chapter"><head type="chapter"><milestone unit="fol" n="17rb"/> Wat rechten vrienden toe hoert</head>
<l><b>M</b>en vint vriende als wi lesen</l>
<l>Die vriende wel willen wesen</l>
<l>Maer si en willen niet doen voert</l>
<l>Dat rechter vrienscap toe hoert</l>
<l n="2315">Die dore vrient niet en doet</l>
<l>En es gheen vrient des sijt vroet</l>
<l>Maer die ghene die v liden</l>
<l>Lief ende leet tallen tiden</l>
<l>Die seldi houden talre tijt</l>
<l n="2320">Ouer dat selue dat ghi sijt</l>
<l>Ende hem beuelen coenlike</l>
<l>Lijf ere ende goet die ghelike</l>
<l><b>W</b>aer geuriende onderlinghe</l>
<l>Nien ghelouen alle dinghe</l>
<l n="2325">Daer dolen si harde sere</l>
<l><b>T</b>ullius seit die wise here</l>
<l>Dat tusschen geuvriende fijn</l>
<l>Gheen dinc en sal gheueinst sijn</l>
<l>Maer die herten openbare</l>
<l n="2330">Selen daer bliken clare</l>
<l>Want die bloemen der gheueinstheit</l>
<l>Verdeluwen saen ende werden leit</l>
<l>Ende oec alle gheuiensthede</l>
<l>Moet onlanghe houden stede</l>
<l n="2335">Ens niet soe soete no soe scone</l>
<l>Alse goede vrienscap sonder hone</l>
<l><b>S</b>alustius maect ons ghewes</l>
<l>Dat gheen dinc beter en es</l>
<l>Onder gheuriende int ghemeen</l>
<l n="2340">Dan een ia ende oec een neen</l>
<l>Nochtan selen onderlinghe</l>
<l>Lieue ghesellen al haer dinghe</l>
<l>Alse spreken hore worde</l>
<l>Alse ofse god selue horde</l>
<l n="2345"><b>S</b>eneca seit ons waerlijc</l>
<l>En es niet soe heymelijc</l>
<l><milestone unit="fol" n="17va"/> Des men weten en sal twint</l>
<l>Alse matheus ons bekint</l>
<l>Inder euuangelien daer</l>
<l n="2350">Oec seeght men openbaer</l>
<l>Wat onder den snee werdt geleit</l>
<l>Moet al comen ter kinlecheit</l>
<l>Hoe nauwe dat ment beerght dan</l>
<l><b>T</b>ullius seit die wise man</l>
<l n="2355">Dat goede liede nerghen</l>
<l>Eersam dinc en berghen</l>
<l>Want soe wat si setten voert</l>
<l>Der eersamheit toe behoert</l>
<l><b>T</b>ullius maect ons ghewes</l>
<l n="2360">Dat hi een ghewarech vrient es</l>
<l>Die om lief no om leet</l>
<l>Sinen vrient niet af en gheet</l>
<l>Noch in ernste noch in spele</l>
<l>Derre vriende en vint men niet vele</l>
<l n="2365"><b>A</b>lsmen die vriende tellen sal</l>
<l>Dan vint mer vele int ghetal</l>
<l>Maer lettel alst comt ter noet</l>
<l><b>S</b>eneca seit die meester groet</l>
<l>Alsmen in groten vorespoede staet</l>
<l n="2370">Dan sijn vriende te kinnen quaet</l>
<l>Maer alse dauentuere omme wint</l>
<l>Dan sijn vriende thant bekint</l>
<l><b>N</b>v verstaet mi wel ende versint</l>
<l>Een mensche die wilt sijn ghemint</l>
<l n="2375">Sal selc gheseedt sijn oueral</l>
<l>Datmen hem met rechte minnen sal</l>
<l>Want die ghene sijn wel waert minnen</l>
<l>Die sulke doeght hebben binnen</l>
<l>Datmense met rechte minnen moet</l>
<l n="2380"><b>A</b>lse ons tullius maect vroet</l>
<l>Eest dat ghi en minnet twint</l>
<l>Soe blifdi oec onghemint</l>
<l>Die niemene en mint hoe soudi</l>
<l><milestone unit="fol" n="17vb"/> Ghemint werden ende waer bi</l>
<l n="2385"><b>N</b>och sprect tullius als wi lesen</l>
<l>Dat tusschen gheuriende sal wesen</l>
<l>Onsterflec vriendelecheit</l>
<l>Die wise salomon dus seit</l>
<l>Dat vriende hebben onderlinghe</l>
<l n="2390">Redene cort ende wandelinghe</l>
<l>Daer moet vrienscap cort te gaen</l>
<l><b>T</b>ullius doet ons verstaen</l>
<l>Dat vriende selen dicke versamen</l>
<l>Ende dan vriendelec spreken tsamen</l>
<l n="2395">Om dinghe die eersam sijn</l>
<l>Ende doegdelec ende fijn</l>
<l><b>G</b>herecht minnere hi en can niet</l>
<l>Hem dien hi mint int seggen iet</l>
<l>Noch hem belghen die ghelike</l>
<l n="2400">Op vrient alsoe lichtelike</l>
<l>Alse ghelieue onderlinghe</l>
<l>Gram sijn omme eneghe dinghe</l>
<l>Die gramscap maect een vernuwen</l>
<l>Hore minnen al in trouwen</l>
<l n="2405"><b>H</b>i liecht hem seluen sere sijds gewes</l>
<l>Die op dien hi mint erre es</l>
<l>Want hi hem groter wraken vermet</l>
<l>Dies hi te hant altemale verget</l>
<l>Wat vrient vriende dreyghet daer</l>
<l n="2410">En volght ghene wrake naer</l>
<l><b>S</b>eneca seit alsoe ict vinde</l>
<l>Minne en weet tijt noch inde</l>
<l>Ens nieman soe starc van sinne</l>
<l>Die wel gherechte minne</l>
<l n="2415">Van hem ghedoen als hi wilt</l>
<l>Alsoe sterc es haer ghewilt</l>
<l><b>G</b>hi en selt oec wats ghesciet</l>
<l>Arghs van vrienden ghelouen niet</l>
<l>En si dat ghi sonder waen</l>
<l n="2420">Die waerheit wel hebt verstaen</l>
<l><b>E</b>nde eest dat ghi spreken hoert</l>
<l><milestone unit="fol" n="18ra"/> Van uwen vrient arghe woert</l>
<l>Soe antwoert daer op alsoe als ghi</l>
<l>Wet dat alre best si</l>
<l n="2425">Tuwes vrients ere ende baten</l>
<l>Dat en seldi oec niet laten</l>
<l>Soe sal hi hem scamen dan</l>
<l>Ende te bat swighen voert an</l>
<l>Tusschen twee gheurienden en seldi</l>
<l n="2430">Gheen vonnesse gheuen en si</l>
<l>Dat ghi wet te voren al</l>
<l>Dat hem beiden ghenoghen sal</l>
<l><b>S</b>alomon heeft dus bescreuen</l>
<l>Het es sware vonnesse gheuen</l>
<l n="2435">Tusschen twee gheuriende sijds gewes</l>
<l>Dant tusschen .ij. gheuiande es</l>
<l><b>E</b>en wijs man seit in siere leren</l>
<l>Die alle dinc wilt keren</l>
<l>Te sijns selfs baten properlike</l>
<l n="2440">Es onnutte op ertrike</l>
<l>Ende hets recht dai hi sneeft</l>
<l>Want hi luttel vriende heeft</l>
<l><b>H</b>ets dicke gheseit daer ende hier</l>
<l>Meer ghier maect min ghier</l>
<l n="2445">Hets naturlec gheloues mi</l>
<l>Dat elc hem seluen houds si</l>
<l>Maer hi sal oec na desen</l>
<l>Sinen vrienden houds wesen</l>
<l>Te hore baten ende teren</l>
<l n="2450">Als ons alle die wise leren</l>
<l><b>T</b>ullius doet ons dus bekint</l>
<l>Wildi ghemint sijn soe mint</l>
<l>En mach nieman wildijt kinnen</l>
<l>Ghemint sijn hine moet minnen</l>
<l n="2455">Ende vriende vorderlec wesen</l>
<l><b>S</b>alomon sprect oec van desen</l>
<l>Die al wilt hebben al verliest</l>
<l>Seker wet oec dat hi riest</l>
<l><milestone unit="fol" n="18rb"/> Hi die hebben waent vriende</l>
<l n="2460">Daer hijs noyt en verdiende</l>
<l><b>G</b>hine selt niet allene ane sien</l>
<l>V selfs baten in desen in dien</l>
<l>Maer oec ander liede gherief</l>
<l>Op dat ghi wilt wesen lief</l>
<l n="2465"><b>M</b>aer alst al es ghelesen</l>
<l>Soe seldi alrehoudste wesen</l>
<l>Hem dien ghi alre meeste mint</l>
<l>Dien ghi eersam ende ghetrou kint</l>
<l><b>W</b>ant dat een vrient vroech ende spade</l>
<l n="2470">Lijf ende goet dore vriende dade</l>
<l>Ende dander en dade weder niet</l>
<l>Soe bleue deen altoes int verdriet</l>
<l>Ende in deze scade swaerlike</l>
<l>Ende dat ware al tonghelike</l>
<l n="2475">Ende die vriendscap sonder waen</l>
<l>Soude onlanghe moghen staen</l>
<l>Na dien dat elc minnen sal</l>
<l>Den ghenen die hem mint voer al</l>
<l>Soe eest wel recht wildijt bekinnen</l>
<l n="2480">Dat wi gode bouen al minnen</l>
<l>Want hi heues meest verdient</l>
<l>Ende es onse ghetrouste vrient</l>
<l>Want hi heeft ons ghegheuen</l>
<l>Onse .v. sinne ende ons leuen</l>
<l n="2485">En es vore ons ghestoruen mede</l>
<l>Dat noyt vrient dore vriende en dede</l>
<l parse="ignore">Daer hi ons met wan hemelrike</l>
<l parse="ignore">Gheloeft si hi euwelike amen</l>
</div>
<div type="chapter"><head type="chapter">Van vaderliker ende moederliker minnen</head>
<l>   <b>E</b>lc mensche sal van rechter scout</l>
<l n="2490">Vader ende moeder wesen hout</l>
<l>Ende vore allen menschen minnen</l>
<l>Ia met allen sinen sinnen</l>
<l>Ende oec dienen ende eren</l>
<l>Alse sinen gherechten heren</l>
<l n="2495"><milestone unit="fol" n="18va"/> Want naest gode soe sijn si</l>
<l>Onse here gheloues mi</l>
<l>Want en hadden sonder waen</l>
<l>Onse vader ende moeder ghedaen</l>
<l>Wi en hadden niet gheweest</l>
<l n="2500">Als men in naturen leest</l>
<l><b>O</b>ec soe es dat gods beuelen</l>
<l>Dat wi vader ende moeder selen</l>
<l>Eren met herten fijn</l>
<l>Soe selen wi lancliuech sijn</l>
<l n="2505"><b>N</b>v merct hoe onse here god</l>
<l>Sonderlinghe in dit ghebod</l>
<l>Gheloeft lancliuechede</l>
<l>Dat hi in dander niet en dede</l>
<l><b>S</b>ekerlike dat es waer</l>
<l n="2510">Die vader ende moeder es swaer</l>
<l>Dat wreect god gherne sware</l>
<l>In ertrike openbare</l>
<l>Men vint ghescreuen alsoe</l>
<l>In <i>ecclesiastico</i> </l>
<l n="2515">Die sinen vader eert met trouwen</l>
<l>Sal bliscap ane sine kindre scouwen</l>
<l>Ende vore gode sal mede</l>
<l>Wel gehoert sijn sine bede</l>
<l><b>I</b>a noch soe seit aldus</l>
<l n="2520">Dat boec <i>ecclesiasticus</i> </l>
<l>In wercken ende in worden mede</l>
<l>Ende in alle goedertierenhede</l>
<l>Selen wi eren onsen vader</l>
<l>Ende op ons sal comen algader</l>
<l n="2525">Die benedixie ons heren</l>
<l>Ende nemmermeer van ons keren</l>
<l><b>N</b>och seit alsoe die selue man</l>
<l>Des vaders benedixie can</l>
<l>Siere kinderre huys seker maken</l>
<l n="2530">Ende stercken in alle saken</l>
<l>Ende oec sijn vloeke te menegher stont</l>
<l><milestone unit="fol" n="18vb"/> Struwerent tote inden gront</l>
<l>Es dijn vader sonder ere</l>
<l>Soe bestu inde scande noch mere</l>
<l n="2535">Ende eest dat hi in eren si</l>
<l>Soe heefstu dere bat dan hi</l>
<l><b>D</b>u sout lieflec sonder waen</l>
<l>Dijns vader outheit ontfaen</l>
<l>Ende omme en gheen saken</l>
<l n="2540">Sinen sin droeue maken</l>
<l>In al den tide dat hi leeft</l>
<l>Ende eest dat hi ghebrec heeft</l>
<l>Van sinne dat seldi verdragen</l>
<l>Goedertiernlec tallen dagen</l>
<l n="2545">Ende en versmaedt gheen onkuysheit</l>
<l>Die hem coemt van siere outheit</l>
<l>Want het coemt bi siere scout</l>
<l>Dat hi worden es soe out</l>
<l><b>E</b>en ander seit in siere leren</l>
<l n="2550">Ghi selt uwen vader eren</l>
<l>Ende oec en seldi vergheten niet</l>
<l>Vre moeder suchten wats gesciet</l>
<l><b>S</b>ente paulus ad ephesios</l>
<l>Spreect in sinen pistele aldos</l>
<l n="2555">Kindre nv sijt alle gader</l>
<l>Onderdaen moeder ende vader</l>
<l>Ia in onsen here gode</l>
<l>Want het staet in sinen gebode</l>
<l>Want hi gheloeft in dit sermoen</l>
<l n="2560">In sijn ghebet sonderlinghe loen</l>
<l>Dat hi en gheen ghebot en doet</l>
<l>Als ic v vore maecte vroet</l>
<l><b>W</b>i lesen oec van catone</l>
<l>Dat hi leerde sinen sone</l>
<l n="2565">Dat hi vader ende moeder ere</l>
<l>Ende verbolghe nemmermere</l>
<l><b>D</b>ie vremden van gherechten scouden</l>
<l>Selen verdraghen den ouden</l>
<l><milestone unit="fol" n="19ra"/> Ende stede maken ende eren</l>
<l n="2570">Als ons die wise leren</l>
<l>Soe eest dan wel recht sonder waen</l>
<l>Dat hem hore kindre sijn onderdaen</l>
<l><b>I</b>hesus sydracs sone hi seit</l>
<l>Die sinen vader heeft leit</l>
<l n="2575">Ende inder noet begheeft</l>
<l>Ende siere moeder bedroeft heeft</l>
<l>Dat die ghene des sijt gewes</l>
<l>Van gode vermalendijt es</l>
<l><b>E</b>en lerere seit ons aldus</l>
<l n="2580">Es gheheten marcus cocus</l>
<l>Al es v vader een quaet man</l>
<l>Ghi selten verdraghen nochtan</l>
<l>Ende hem doen spade ende vroe</l>
<l>Dat enen goeden kinde hoert toe</l>
<l n="2585"><b>D</b>ese lere ende dese woert</l>
<l>Die ghi hier nv hebt ghehoert</l>
<l>Seldi pleghen in vre ioncheit</l>
<l><b>N</b>v hoert wat toe hoert der outheit</l>
</div>
<div type="chapter"><head type="chapter">Hoe hem liede hoeden selen in der outheit</head>
<l><b>A</b>ls die mensche comt ten ouden</l>
<l n="2590">Sal hi hem eersamlec houden</l>
<l>Van cledren ende wandelinghen</l>
<l>Ende laten alle kinsche dinghen</l>
<l>Want dat valste dinc dat es</l>
<l>Dats een oud mensche sijds gewes</l>
<l n="2595">Die hem te kintschen seden keert</l>
<l>Als ons een wijs man leert</l>
<l>Hi seit aldus te waren</l>
<l>Dat tkint can .c. jaren</l>
<l>Es vermalendijt seker si</l>
<l n="2600">Aldus soe lesen wi</l>
<l><b>T</b>weer dinghe sijn hebbic verstaen</l>
<l>Die int oudre node vergaen</l>
<l>Als si comen in ghewoentheit</l>
<l><milestone unit="fol" n="19rb"/> Dat sijn luxurie ende ghiericheit</l>
<l n="2605">Maer luxurie es menechfoudre</l>
<l>Scande ende sonde in dat oudre</l>
<l><b>M</b>etter ouder liede rade</l>
<l>Salmen houden lant ende stade</l>
<l>Ende die ionghe lieden selen</l>
<l n="2610">Doen dat hen doude beuelen</l>
<l>Want gherechte wijsheit en can</l>
<l>Niet wel comen inden ionghen man</l>
<l>Nochtan dunct den ionghen dwasen</l>
<l>Dat die oude liede rasen</l>
<l n="2615">In stade alderhande</l>
<l>Es luxurie scande</l>
<l>Maer inden ouden sunderlinghe</l>
<l>Scinet si bouen alle dinghe</l>
<l>Dit seit meester tulius</l>
<l n="2620"><b>S</b>eneca seit oec aldus</l>
<l>In drie manieren soe mesdoet</l>
<l>Die oude mensche des sijt vroet</l>
<l>Hi verbeelght onsen here</l>
<l>Ende bedeerft sijns selfs ere</l>
<l n="2625">Ende maect den ionghen ocsoen</l>
<l>Dat si na alsoe doen</l>
<l><b>D</b>en ouden lieden sunderlinghe</l>
<l>Behoren toe dese dinghe</l>
<l>Dats den vrienden staen in staden</l>
<l n="2630">Ende den ionghen oec gheraden</l>
<l>Ende ghemeen orbore setten voert</l>
<l>Dits datten ouden toe behoert</l>
<l><b>E</b>nde eest dat hi sine wijsheit keert</l>
<l>Alsoe ic v hebbe gheleert</l>
<l n="2635">Soe salmen sine oudre eren</l>
<l>Ende in reuerentien keren</l>
<l>Ende sone esser nieman toe te goet</l>
<l>Dat hi hem werdecheit doet</l>
<l>Maer hoe out dat es die man</l>
<l n="2640">Altoes soe sal hi nochtan</l>
<l><milestone unit="fol" n="19va"/> Te lerene sere begheren</l>
<l>Wat helpen mach of deren</l>
<l><b>M</b>aer soe wie hem lude oft stille</l>
<l>Te rechter wijsheit keren wille</l>
<l n="2645">Diene gode van hemelrike</l>
<l>Soe regneert hi euwelike</l>
</div>
<div type="chapter"><head type="chapter">Hoe een man sijn wijf minnen sal</head>
<l><b>W</b>ettelec wijf seldi minnen</l>
<l>Ghetruwelec in allen sinnen</l>
<l>Ende haer doen vrede talre tijt</l>
<l n="2650">Want ghi beide een vleesch sijt</l>
<l>En oec seldi lude ende stille</l>
<l>Beide sijn van enen wille</l>
<l>Want god heefse v ghegheuen</l>
<l>Om dat ghi tsamen sult leuen</l>
<l n="2655"><b>D</b>oe god onse here adame</l>
<l>Ghemaect hadde scone ende bequame</l>
<l>Sprac hi mede dese saken</l>
<l>Laet ons hem ene hulpe maken</l>
<l>Ende trac ten seluen tiden</l>
<l n="2660">Ene rebbe vte siere siden</l>
<l>Ende maecter ver yeuen van</l>
<l>Ende sprac om dat sal de man</l>
<l>Vader ende moeder begheuen</l>
<l>Ende met sinen wiue leuen</l>
<l n="2665">Alsoe dat si twee in desen</l>
<l>In enen vleesche selen wesen</l>
<l><b>S</b>ente paulus bescrijft aldus</l>
<l>Ghelijc dat jhesus cristus</l>
<l>Sine kerke mint alsoe seldi</l>
<l n="2670">V wijf minnen oec staet daer bi</l>
<l>Die man sal minnen sijn wijf</l>
<l>Ghelijc hi mint sijns selfs lijf</l>
<l>Want hare beider vleesch een es</l>
<l><b>E</b>n es niemen des sijt gewes</l>
<l n="2675">Die sijns selfs vleesch hatet</l>
<l>Oft in bedructheiden latet</l>
<l><milestone unit="fol" n="19vb"/> Daer hijt wel ghebeteren mach</l>
<l>Maer hi verhoedt nacht ende dach</l>
<l>Van mesquame soe hi best can</l>
<l n="2680">Alsoe sal verhoeden elc man</l>
<l>Ghetrouwelec sijn wijf</l>
<l>Beide aen ziele ende aen lijf</l>
<l><b>D</b>ie een goet wijs wijf ghewint</l>
<l>Hets wel recht dat hise mint</l>
<l n="2685">Want hets die gods gaue</l>
<l><b>I</b>hesus sydracs sprect hier aue</l>
<l>Dat vader ende moeder moghen laten</l>
<l>Den kinde rijcheit tsiere baten</l>
<l>Maer dat goede wijf nochtan</l>
<l n="2690">Nieman dan god gheuen en can</l>
<l>Na dien dan sonder waen</l>
<l>Dat die man heeft ontfaen</l>
<l>Van gode sijn wijf soe sal hise</l>
<l>Lief hebben in goeder wise</l>
<l n="2695">Ende minnen met goeder trouwen</l>
<l>Bouen allen andren vrouwen</l>
<l><b>I</b>hesus sydracs seit noch hier of</l>
<l>Ghelijc dat een besait hof</l>
<l>Daer gheen tuin om en gaet</l>
<l n="2700">In vresen onbewaert staet</l>
<l>Alsoe eest thuys des tijts gewes</l>
<l>Daer gheen vroet wijf en es</l>
<l>Want si es in alre noet</l>
<l>Horen man ene hulpe groet</l>
<l n="2705">Ende sunderlinghe een siec man</l>
<l>Sekerlike hi en can</l>
<l>Raste ghehebben no vrede</l>
<l>Daer en si een wijf mede</l>
<l>Des wijfs lijf des sijt gewes</l>
<l n="2710">Dat des mans lijf es</l>
<l>Ende ds mans lijf alsoe</l>
<l>Es des wijfs lijf daer toe</l>
<l><b>E</b>nde want si dus tsamen leuen</l>
<l><milestone unit="fol" n="20ra"/> Soe moet elc anderen gheuen</l>
<l n="2715">Sine scout alsoe daer toe hoert</l>
<l>Om dat si des te bat voert</l>
<l>Hem wachten ende hoeden selen</l>
<l>Vanden quaden ouerspelen</l>
<l>Ende van andren scalken sonden</l>
<l n="2720">Die de viant te meneghen stonden</l>
<l>Den mensche bringt te voren</l>
<l>Daer hi bi werdet verloren</l>
<l>Alsoe paulus die wise here</l>
<l>Ons bescrijft in siere lere</l>
</div>
<div type="chapter"><head type="chapter">Noch van huwelike</head>
<l n="2725"><b>D</b>ie man sal alsoe leuen</l>
<l>Dat hine meer en sal begheuen</l>
<l>Sijn wijf om dinc en ghene</l>
<l>Dan om ontrouwe allene</l>
<l>Want die band de god gebonden heeft</l>
<l n="2730">Mach nieman ontbinden die leeft</l>
<l><b>P</b>aulus maect ons des [sijt] vroet</l>
<l>Eest dat een maeght huwelec doet</l>
<l>Sine mesdoet daer twint an</l>
<l>Ende en neemt si ghenen man</l>
<l n="2735">Ende wilt houden suuerheit</l>
<l>Si doet wel als paulus seit</l>
<l><b>V</b>ander weduwen seit hi met</l>
<l>Een wijf die weduwe set</l>
<l>Si es ontbonden ende vri</l>
<l n="2740">Maer neme enen man wilsi</l>
<l>Sine doeter an gheen quaet</l>
<l>Nochtan ware bat sijn raet</l>
<l>Datsi bleue sonder man</l>
<l>Ende gode diende voert an</l>
<l n="2745"><b>W</b>ant dan paulus die here</l>
<l>Den huwelijc prijst soe sere</l>
<l>Soe sijn si dan qualic beraden</l>
<l>Die den huwelec weder raden</l>
<l>Ende segghen ende beuelen</l>
<l n="2750"><milestone unit="fol" n="20rb"/> Dat man ende wijf sceden selen</l>
<l>Ende elc van anderen sitten gaen</l>
<l>Dits ongheloue sonder waen</l>
<l><b>E</b>nde segghen ende houden</l>
<l>Dat de liede hem hoeden souden</l>
<l n="2755">Tetene alderhande spise</l>
<l>Die de melde god ende de wise</l>
<l>Wassen doet ende werden</l>
<l>In locht in zee op der erden</l>
<l>Ende tes menschen behoef al gader</l>
<l n="2760">Gheloeft si deuwelec vader</l>
<l>Wi selen nutten van dien</l>
<l>Daer ons god heeft al versien</l>
<l>Ende tonser behoef ghemaect heeft</l>
<l>Ende dancken gode diet al gheeft</l>
<l n="2765"><b>H</b>ets waer dat recht seit alsoe</l>
<l>Datter some redene zijn toe</l>
<l>Datmen huwelec scedet wale</l>
<l>Als decrete ende decretale</l>
<l>Ende andere boeke segghen met</l>
<l n="2770">Daert met besceiden in es gheset</l>
<l><b>A</b>ls den man lust dat hi huwet</l>
<l>Ende wettelec een wijf truwet</l>
<l>Soc sal hi doen van den voert</l>
<l>Datten huweleke toe hoert</l>
<l n="2775">Als tijt es ende oec stede</l>
<l>Ia na goeder liede sede</l>
<l>Ende hebbe lieuer maghet dan</l>
<l>Dan die gheproeft heeft man</l>
<l>Die gheseed es ende behoedt</l>
<l n="2780">Ende onder die goede op gheuoedt</l>
<l><b>S</b>eneca radet als ghi wijf truwet</l>
<l>Dat ghi costelec brulocht scuwet</l>
<l>Ende vindi dan int wijf iet</l>
<l>Dat v wel en behaghet niet</l>
<l n="2785">Dat seldi goetlijc verdraghen</l>
<l>Ende niemanne ghewaghen</l>
<l><milestone unit="fol" n="20va"/> Eest dat ghijt wel coent ghedoen</l>
<l><b>E</b>en wijs man sijt in sijn sermoen</l>
<l>Ens gheen wijf soe volmaect</l>
<l n="2790">Daer en si iet in mesraect</l>
<l><b>T</b>ullius maect ons ghewes</l>
<l>Dat gheen dinc swaerre en es</l>
<l>Dan die dinc te vinden di</l>
<l>Die altemale volmaect si</l>
<l n="2795">En es nieman volmaect algader</l>
<l>Dan god die hemelsche vader</l>
<l><b>S</b>eneca seit dat verstaet</l>
<l>Dat twijfs goedertierenheit gaet</l>
<l>Bouen alle goedertietenheit</l>
<l n="2800">Die men teser werelt weit</l>
<l>Ende dats quaets wijf wreetheit</l>
<l>Bouen alle quaetheit geit</l>
<l><b>D</b>beste gheselscap dat mach sijn</l>
<l>Dats een goet wijf reine ende fijn</l>
<l n="2805">Es v wijf oec fel ende quaet</l>
<l>Soe verdragse dats mijn raet</l>
<l>Soe ghi best cont dats wel ghedaen</l>
<l><b>E</b>en phylosophe doet ons verstaen</l>
<l>Datmen hebben sal goet verdrach</l>
<l n="2810">Der dinc die men niet beteren en mach</l>
</div>
<div type="chapter"><head type="chapter">Hoe een man sijn wijf houden sal</head>
<l><b>A</b>l eest dat ghi met allen sinnen</l>
<l>V wijf aldus sere selt minnen</l>
<l>Ghine selt haer nochtan wats gesciet</l>
<l>Macht bouen v gheuen niet</l>
<l n="2815"><b>I</b>hesus sydrac doet ons becant</l>
<l>Soe waer dwijf heeft doeuerhant</l>
<l>Dat si es contrarie dan</l>
<l>Ende wederspanech den man</l>
<l>Ende oec eest sere ter auonturen</l>
<l n="2820">Hoe langhe daer voerspoed sal duren</l>
<l><b>G</b>hi selt v wijf alsoe minnen</l>
<l>Dat ghi ghene ander en selt bekinnen</l>
<l><milestone unit="fol" n="20vb"/> Ende trouwe houden ouer al</l>
<l>Alsoe langhe als si leuen sal</l>
<l n="2825"><b>S</b>eneca maect ons ghewes</l>
<l>Dat een wel sot man es</l>
<l>Die sinen wiue eischt reinecheit</l>
<l>Ende selue tanderen wiue gheit</l>
<l><b>S</b>alomon seit noch in siere leren</l>
<l n="2830">Dat si die hem toeuerspele keren</l>
<l>Harde selden hebben vorspoet</l>
<l>An raste an ere aen goet</l>
<l><b>E</b>n smeect v wijf in ghere wijs</l>
<l>No en gheeft haer lachter no prijs</l>
<l n="2835">Noch en wiltse oec schelden niet</l>
<l>Met dorperen worden wats gesciet</l>
<l><b>O</b>m iwes wijfs wenen en seldi</l>
<l>Niet droeue sijn gheloues mi</l>
<l>Want metten tranen die si laet</l>
<l n="2840">Hore gramscap te male vergaet</l>
<l>Ghi en selt oec ter gheenre vren</l>
<l>V wijf ter gramscap berueren</l>
<l>Daer ghijt wel coent ghedoen</l>
<l>Dit leert ons her salomoen</l>
<l n="2845">Want des wijfs gramscap gheit</l>
<l>Bouen alle gramheit</l>
<l>Die wile dat si duert</l>
<l>Als ons her catoen ruert</l>
<l><b>G</b>hine selt oec vroech no spade</l>
<l n="2850">Te sere volghen horen rade</l>
<l>Want hare wille ende haer raet</l>
<l>Onlanghe in enen poente staet</l>
<l>Inden prouerbien staet bescreuen</l>
<l>Dat die raet die wiue gheuen</l>
<l n="2855">Alte quaet es oft alte goet</l>
<l>God dore sinen heileghen oetmoet</l>
<l>Beware ons met goeden rade alsoe</l>
<l>Dat wi euwelijc met hem sijn vroe</l>
</div>
<div type="chapter"><head type="chapter">Hoemen vriende behouden sal</head>
<l><milestone unit="fol" n="21ra"/> <b>I</b>n vrienden te behoudene soe leit</l>
<l n="2860">Grote wise voerdachtecheit</l>
<l>Vrient es saen vonden dats waer</l>
<l>Maer hi es te houdene swaer</l>
<l>Als ghi enen vrient hebt vonden</l>
<l>Dan seldi poeghen tallen stonden</l>
<l n="2865">Dat ghi des nien verdient</l>
<l>Dat hi werde v onvrient</l>
<l>Alse vrient vriende mesdoet</l>
<l>Eest hem sware inden moet</l>
<l>Dan oft hem een ander dade</l>
<l n="2870">Want hi heeft tweeuout scade</l>
<l>Seneca maect ons vroet</l>
<l>Soe die ghene die scade doet</l>
<l>Den anderen es naerre</l>
<l>Soe hem sijn leet es zware</l>
<l n="2875">Cassiodorus sprect van desen</l>
<l>Alse een mensche waent wesen</l>
<l>Gheholpen van enen man</l>
<l>Ende hem die onthelpt dan</l>
<l>Daer hi hem trouwen toe verliet</l>
<l n="2880">Dats verdriet bouen al verdriet</l>
<l>Van uwen vrient die node pliet</l>
<l>Gheuens en seldi nemen niet</l>
<l>Want hoe hijt gheeft ofte gaf</l>
<l>Emmer sceedt hire node af</l>
<l n="2885">Alse die vrecke vrient gheeft</l>
<l>Onwillechleke dat hi heeft</l>
<l>Oft bedwonghen sijt seker des</l>
<l>Dat dat niet dankelijc en es</l>
<l>Want alle danckelecheit des sijt vroet</l>
<l n="2890">Vte goeden wille comen moet</l>
<l>Alse sinen vrient bidt enech man</l>
<l>Ende die vrient stille zwighet dan</l>
<l>Dats een teken des sijt vroet</l>
<l>Dat hi dat niet gherne en doet</l>
<l n="2895">Seneca maect ons ghewes</l>
<l><milestone unit="fol" n="21rb"/> Die zwighet als hem ghebeden es</l>
<l>Hi ontseit dan alsoe saen</l>
<l>Dat machmen int zwighen verstaen</l>
<l>Aldus en seldi wats ghesciet</l>
<l n="2900">Vwen vrecken vrient bidden niet</l>
<l>Al gheeft hi node sijn goet</l>
<l>Hi mach van rade wesen vroet</l>
<l>Die dicke es menichfout</l>
<l>Beter dan siluer oft gout</l>
<l n="2905">Want men doet dicke met rade</l>
<l>Datmen met goede niet en dade</l>
<l>Vwes vrients heymelecheit wats gesciet</l>
<l>En seldi voert ondecken niet</l>
<l>Om ghene sake om ghenen noet</l>
<l n="2910">Want dat ware verradenesse groet</l>
<l>Ghi selt uwen vrient alsoe sere</l>
<l>Verhoeden aen lijf ende aen ere</l>
<l>Alse uwes selfs spade ende vroe</l>
<l>Ihesus sydrac spreect hier toe</l>
<l n="2915">Die sijns vrients heymelecheit</l>
<l>Cont maect ende voert seit</l>
<l>Dat hi seker es trouweloes</l>
<l>Ende valsch moet bliuen altoes</l>
<l>Alse v vrient biddet iet</l>
<l n="2920">En seldine van v laten niet</l>
<l>Ghine selt uwen wille segghen</l>
<l>Ende ghenen tijt daertoe legghen</l>
<l>Wildijt doen doet haestelike</l>
<l>Oft ontsegghet hem hoefschelike</l>
<l n="2925">Want een wijs man bescreuen heeft</l>
<l>Die haestelijc gheeft tweeuout gheeft</l>
<l>Een wijs man maect ons gewes</l>
<l>Dat vele eersamere es</l>
<l>Datmen die dinc thant ontseght</l>
<l n="2930">Dan datmer vele tijts toe leeght</l>
<l>Hoedt v oec in uwen sinne</l>
<l>Dat uwe scamelheit soe niet en verwinne</l>
<l><milestone unit="fol" n="21va"/> Dat ghi den vrient gheloeft iet</l>
<l>Des ghi en cont ghedoen niet</l>
<l n="2935">Datmen v niet en vinde loghennare</l>
<l>Een wijs man seit ons openbare</l>
<l>Dat eersamere es ontsegghen saen</l>
<l>Dan langhe in gheloeften staen</l>
<l>Hebdi uwen vrient gheloeft iet</l>
<l n="2940">Des ghi en cont ghedoen niet</l>
<l>Sonder sonde ende sonder lachter</l>
<l>Dat moghedi wel laten achter</l>
<l>Oft waert dat v dat dochte</l>
<l>Dat v seluen meer mochte</l>
<l n="2945">Deren dan uwen vrient baten</l>
<l>Soe mochtijt oec achter laten</l>
<l>Die wise man sprect hier of</l>
<l>Soe wie verwandelt sijn ghelof</l>
<l>Om dat betre dat hi dan</l>
<l n="2950">Twint en liecht daer an</l>
<l>Als ghi den vrient wilt corrigeren</l>
<l>Ende sijn ghebrec hem blameren</l>
<l>Dat seldi doen soetelike</l>
<l>Tusschen v tween hemelike</l>
<l n="2955">Cassiodorus die wise seit</l>
<l>Alle dinc daer blame in leit</l>
<l>Salmen in dat donkere berghen</l>
<l>Ende dien openbaren nerghen</l>
</div>
<div type="chapter"><head type="chapter">Hoe men vriende corrigeren sal</head>
<l><b>A</b>ls v vrient in heymelecheit</l>
<l n="2960">Enich dinc seit die v mesteit</l>
<l>Des en seldi niet vergheten</l>
<l>Maer groten danc seldijs hem weten</l>
<l>Want hijt v in trouwen doet</l>
<l>Salomon maect ons vroet</l>
<l n="2965">Harde worde en ontsiet niet</l>
<l>Maer die smekende ontsiet</l>
<l>Noch seit salomon voert</l>
<l>Die scalke die zoete woert</l>
<l><milestone unit="fol" n="21vb"/> Vore den onnoselen sprect</l>
<l n="2970">Dat hi een nette vore hem trect</l>
<l>Verborghen haet es vele quader</l>
<l>Dan die openbaer es algader</l>
<l>Ieghen verborghen haet en mach</l>
<l>Hem nieman hoeden nacht no dach</l>
<l n="2975">Salomon heeft noch bescreuen</l>
<l>Die wonden die vriende gheuen</l>
<l>Dat die beter sijn vter maten</l>
<l>Dan dat cussen van hem die haten</l>
<l>Noch maect ons salomon ghewes</l>
<l n="2980">Dat die minne vele beter es</l>
<l>Die den vrient sijn orbore seit</l>
<l>Dan die al verborghen leit</l>
<l>Als ghi uwen vrient wilt corrigeren</l>
<l>Ende sijn ghebrec hem blameren</l>
<l n="2985">Dat seldi soetelike doen</l>
<l>Dit soe leert ons her salomoen</l>
<l>Want soete worde gaen bat in</l>
<l>Ende vermoruwen bat den sin</l>
<l>Dan harde worde sijds ghewes</l>
<l n="2990">Ende als v vrient bedroeft es</l>
<l>Oft ghestoert wats ghesciet</l>
<l>Dan en berespten niet</l>
<l>Want het soude hem deren meer</l>
<l>Dan te voren dede al sijn seer</l>
<l n="2995">Wildi werken met desen rade</l>
<l>Soe mach v vrient sijn ghestade</l>
</div>
<div type="chapter"><head type="chapter">Van vrienden daer men ane twiuelt</head>
<l><b>N</b>v hebdi hier menich woert</l>
<l>Van gheproefden vrienden gehoert</l>
<l>Nv hoert van vrienden die</l>
<l n="3000">Ghi wel en proeuet nie</l>
<l>Vanden welken ghi niet en verstaet</l>
<l>Weder si sijn goet oft quaet</l>
<l>Die en seldi wats ghesciet</l>
<l><milestone unit="fol" n="22ra"/> Tuwer heymelecheit nemen niet</l>
<l n="3005">Watsi segghen ofte tonen</l>
<l>Hoedt u altoes jeghen honen</l>
<l>Toter tijt enten stonden</l>
<l>Dat ghine ghetrouwe hebt vonden</l>
<l>Alsoe langhe alse ghi twiuelt iet</l>
<l n="3010">En gheloeft hem te naauste niet</l>
<l>Oec en houten niet vore quaet</l>
<l>Vore ghi die waerheit wel verstaet</l>
<l>Seneca heeft ons bescreuen</l>
<l>Men sal gheen vonnesse gheuen</l>
<l n="3015">Vore dien dat men sonder waen</l>
<l>Die waerheit wel heeft verstaen</l>
<l>Eest oec dat een gheueinst vrient</l>
<l>V met sconen ghelate dient</l>
<l>Doet hem dies ghelijcs weder dan</l>
<l n="3020">Alsoe catoen leert die wise man</l>
<l>Die vele wijsheden wiste</l>
<l>Soe loent men daer list met liste</l>
<l>Die wise man can saen versinnen</l>
<l>Wat dat herte menet binnet</l>
<l n="3025">Salomon seit des ghetruut</l>
<l>Als die mensche sijn anschijn scuut</l>
<l>Int water daer hi siet binnen</l>
<l>Alsoe mach die wise kinnen</l>
<l>Wat des menschen herte peinst</l>
<l n="3030">Wedert gans es of gheueinst</l>
<l>Want tsmenschen ansichte dat es</l>
<l>Der herten spieghel sijds gewes</l>
<l>Want sekerlike die oghen</l>
<l>Tsmenschen herten gherne toghen</l>
<l n="3035">Als ons segghen ouidius</l>
<l>Oratius ende ysidorus</l>
<l>Prosper seit die wise here</l>
<l>Ghi selt v hoeden altoes sere</l>
<l>Ieghen smekers wats ghesciet</l>
<l n="3040">Wat si segghen si en menens niet</l>
<l><milestone unit="fol" n="22rb"/> Een wijs man seit hets grote pine</l>
<l>Met droeuer herten blide tsine</l>
<l>Alsoe es oec gheueinsheit</l>
<l>Grote pine ende arbeit</l>
<l n="3045">Als ghi ghelaet toent daer</l>
<l>Dat siere herten es contraer</l>
<l>Wet dat quade herten ende ouermoet</l>
<l>Noyt in rasten wel en stoet</l>
<l>Ende wet dat seker voerwaer</l>
<l n="3050">Dat die vriende sijn alte zwaer</l>
<l>Die vrienscap van buten tonen</l>
<l>Ende int herte peinsen om honen</l>
<l>Dese sijn te male valsch ende loes</l>
<l>Ende die salmen seuwen altoes</l>
<l n="3055">Ende af tien met goeden staden</l>
<l>Alse paulus ende ouidius raden</l>
<l>Maer ghine selt hem niet maken vroet</l>
<l>Waer omme dat ghi dat doet</l>
<l>Paulus seit des sijt ghewes</l>
<l n="3060">Toten thesalonisenses</l>
<l>Ghi lieue broedere ic rade v</l>
<l>In onsen here christo ihesu</l>
<l>Dat ghi die broeders wilt begheuen</l>
<l>Die verkeerdelike leuen</l>
<l n="3065">Ia alsoe dat sie niet en verstaen</l>
<l>Waer omme dat ghijt hebt ghedaen</l>
<l>Want wisten si waer omme dat ware</l>
<l>Daer mochte twijst volghen nare</l>
<l>Maer en es niet leleker dan</l>
<l n="3070">Twijst hebben metten man</l>
<l>Daer heymelec vrienscap met was</l>
<l>Alsoe ic in tullius boeke las</l>
<l>Tullius seit die meester fijn</l>
<l>Gheuriende die selden tsamen sijn</l>
<l n="3075">Dat hore vrienscap selden es</l>
<l>Langhe gheduerech sijds gewes</l>
<l>Ende die dicke sijn te rade</l>
<l><milestone unit="fol" n="22va"/> Dat hore vrienscap es ghestade</l>
<l>D<i>aer</i> bi seldi maeghdu ghescien</l>
<l n="3080">Vwen vrient gherne bi v sien</l>
<l>En<i>de</i> vriendelike met he<i>m</i> tracteren</l>
<l>Dit horen wi salomone leren</l>
<l>Want dine die vten oghen es</l>
<l>Es vter herten sijds ghewes</l>
<l n="3085">Wet dat vriende menechfout</l>
<l>Beter sijn dan siluer oft gout</l>
<l>En<i>de</i> die die maken en<i>de</i> houden can</l>
<l>Dat is wel een wijs man</l>
<l>M<i>aer</i> soe wie dat alsoe leeft</l>
<l n="3090">Dat hi gode te vriende heeft</l>
<l>Hi es die wijste sekerlike</l>
<l>Want hi regneert euwelike</l>
<l>Met sinen vrient sond<i>er</i> meswent</l>
<l>Daer die tijt ne<i>m</i>mer en ent</l>
</div>
<div type="chapter"><head type="chapter"><b>Hoe me</b><i>n</i><i> tidelec goet mi</i><i>n</i>nen sal.</head>
<l n="3095"><b>N</b>v hebbic v voerwaer getelt</l>
<l>Hoe ghi uwe<i>n</i> eue<i>n</i>kerste<i>n</i> mi<i>n</i>ne<i>n</i> selt</l>
<l>Nu seldi dan voert versinnen</l>
<l>Hoe ghi tidelec goet selt mi<i>n</i>nen</l>
<l>Ghi selt weten sunderlinghe</l>
<l n="3100">Dat men vint tweerande dinghe</l>
<l>Dene es lichamelec dat wet</l>
<l>En<i>de</i> dandere onlichamelec d<i>aer</i> met</l>
<l>Die lichamelec sijn van dien</l>
<l>Dat mense tasten mach en<i>de</i> sien</l>
<l n="3105">Alse erde siluer en<i>de</i> gout</l>
<l>Stene yser ende hout</l>
<l>Donlichamelec wats ghesciet</l>
<l>En machmen sien noch tasten niet</l>
<l>Alse sprake luidt ghierechlijcheit</l>
<l n="3110">Doecht wijsheit en<i>de</i> gherechtech<i>eit</i> </l>
<l>&para; Nv hoert alsoe ict las int latijn</l>
<l>Van dinghe<i>n</i> die lichameleke sijn</l>
<l>Lichamelec dinc dat v<i>er</i>staet</l>
<l>Salmen lief hebben hoe dat gaet</l>
<l n="3115"><milestone unit="fol" n="22vb"/> Want alsoe die lichame als ghi siet</l>
<l>Sonder ziele en mochte leue<i>n</i> niet</l>
<l>Alsoe en mochte des sijt vroet</l>
<l>Die lichame leue<i>n</i> sond<i>er</i> tidelec goet</l>
<l>Wa<i>n</i>t tslichamen noetdorftechede</l>
<l n="3120">Sijn vitaelgie en<i>de</i> cledere mede</l>
<l>Sond<i>er</i> die welke wildijt beseuen</l>
<l>Die lichame niet en mochte leue<i>n</i> </l>
<l>&para; Met desen tideleken goede</l>
<l>Ghewint me<i>n</i> uele vorespoede</l>
<l n="3125">Vriende en<i>de</i> maechscap ca<i>n</i> me<i>n</i> d<i>aer</i> m<i>et</i> </l>
<l>Maken wel als ghi wel wet</l>
<l>&para; Pauphulus seit des ghelike</l>
<l>Eens scapers docht<i>er</i> die es rike</l>
<l>Mach van .m. kiesen enen</l>
<l n="3130">D<i>aer</i> alder best toe staet h<i>aer</i> menen</l>
<l>Des ghelike segghen m<i>et</i> aldus</l>
<l>Ouidius en de oratius</l>
<l>Wet voer w<i>aer</i> dat tidelec goet</l>
<l>De<i>n</i> mensche dicke g<i>roe</i>t vordeel doet</l>
<l n="3135">Want princhen en<i>de</i> prelate</l>
<l>En<i>de</i> die rike oude die mate</l>
<l>Doen altoes ere desen</l>
<l>D<i>aer</i> bi doet goet rike wesen</l>
<l>En<i>de</i> daer toe oec den moet keren</l>
<l n="3140">Ia met god en<i>de</i> met eren</l>
<l>En<i>de</i> bouen mate niet ghierech sijn</l>
<l>Want dats een anxstelec venijn</l>
<l>&para; Wie dat soe ghierechlec leeft</l>
<l>Dat sijn begherte ghee<i>n</i> inde en heeft</l>
<l n="3145">Die soe heeft drierhande</l>
<l>In hem lachter ende scande</l>
<l>Alsoe ons een wijs man seit</l>
<l>Dat ierste dat es vrecheit</l>
<l>Want der vrecheden name</l>
<l n="3150">Es in alle steden blame</l>
<l>Dand<i>er</i> es ghierecheit ghenoemt</l>
<l><milestone unit="fol" n="23ra"/> Daer alle aercheit vte coemt</l>
<l>&para; Dat derde es hoeuerde</l>
<l>Die alle van groter onwerde</l>
<l n="3155">Sijn vore gode onsen here</l>
<l>Ende verboden herde sere</l>
<l>Die met onghemat<i>er</i> ghierecheit</l>
<l>Sijn h<i>er</i>te aen meer hebben leit</l>
<l>Werdt dief oft mordenere</l>
<l n="3160">Vorecopere ende persemere</l>
<l>Ende alle quaetheit mede</l>
<l>Bringt hem in ghierechede</l>
<l>Eest dat si bouen mate gaet</l>
<l>Oec hebben si dat v<i>er</i>staet</l>
<l n="3165">Gherne haestelike doet</l>
<l>Dit siet men daghelijcs al bloet</l>
<l>&para; Dauid leert ons alsoe</l>
<l>Al vloeyt v die rijcheit toe</l>
<l>Ghine selt<i>er</i> therte niet toe keren</l>
<l n="3170">Dit seiti oec in siere leren</l>
<l>D<i>aer</i> o<i>m</i>me trect al v sinnen</l>
<l>Van onghemater mi<i>n</i>nen</l>
<l>Toten tideleken goede</l>
<l>Ende hebter op starke hoede<b>,</b> </l>
</div>
<div type="chapter"><head type="chapter"><b>Van goede dat haestelike wast.</b> </head>
<l n="3175"><b>N</b>v hoert hier noch mere</l>
<l>Ghine selt niet haesten sere</l>
<l>Om te ghewinne tidelec goet</l>
<l>Want salomon maect ons vroet</l>
<l>Wie haestelec rike werden sal</l>
<l n="3180">En mach gherecht n<i>iet</i> wesen al</l>
<l>&para; In ene and<i>er</i> stede hi noch seit</l>
<l>Die gherne haesteghe rijcheit</l>
<l>Saen wert ghestruweert</l>
<l>In ene and<i>er</i> stat hi noch leert</l>
<l n="3185">Goet datmen ghewint saen</l>
<l>Moet cort te nieute gaen</l>
<l>En<i>de</i> rijcheit die met staden wast</l>
<l><milestone unit="fol" n="23rb"/> Duert gheerne langhe en<i>de</i> vast</l>
<l>En<i>de</i> sijt des seker en<i>de</i> vroet</l>
<l n="3190">Dat der ongherechter goet</l>
<l>Alsoe v<i>er</i>dorret en<i>de</i> te quiste gaet</l>
<l>Alse water dat inden poel staet</l>
<l>D<i>aer</i> die sonne heet op schijnt</l>
<l>Lieue dats om niet ghepijnt</l>
<l n="3195">Qualec sayt qualec mayt</l>
<l>Qualec gadert qualec sprayt</l>
<l>Want sijt des seker ende ghewes</l>
<l>Soe wat van quade comen es</l>
<l>Moet te quade emmer keren</l>
<l n="3200">Als ons alle meestre leren</l>
<l>&para; Selde heuet goeden wtganc</l>
<l>D<i>aer</i> dbeghin was quaet en<i>de</i> cranc</l>
<l>Elc mensche mach die wille</l>
<l>Minnen si lude oft stille</l>
<l n="3205">Maer elc hoede sinen sin</l>
<l>Dat hi mate houde d<i>aer</i> in</l>
<l>Alse van v<i>er</i>ganckeliken goede</l>
<l>Die dat doet dats die vroede</l>
<l>M<i>aer</i> hi es wijs de nerstelike staet</l>
<l n="3210">Na tgoet dat ne<i>m</i>mermeer en te gaet</l>
</div>
<div type="chapter"><head type="chapter"><b>Van ghijften te gheuene ende te nemene.</b> </head>
<l><b>S</b>alomone den wisen here</l>
<l>Wart gheuracht wilen ere</l>
<l>Welcs dings ierst v<i>er</i>gheten ware</l>
<l>Salomon sprac openbare</l>
<l n="3215">Ende dede dus weder weten</l>
<l>Goet doens es ierst v<i>er</i>gheten</l>
<l>En<i>de</i> args doens men nien v<i>er</i>ghet</l>
<l>Dits nochtan al ieghen wet</l>
<l>Want men sal sonder winken</l>
<l n="3220">Goet doens altoes ghedinken</l>
<l>En<i>de</i> al argdoen varen laten</l>
<l>Dit sijn poente van g<i>ro</i>ter baten</l>
<l><milestone unit="fol" n="23va"/> Ia diet wel ghedoen can</l>
<l>M<i>aer</i> luttel pleghes ieman</l>
<l n="3225">&para; Catoen raedt datmen sal</l>
<l>Goeddoens ghedincken ouer al</l>
<l>Ghifte en leeght niet allene</l>
<l>Ane goet gheuen g<i>roo</i>t oft clene</l>
<l>M<i>aer</i> ane goeden raet en<i>de</i> an leren</l>
<l n="3230">Die de<i>n</i> mensche bringt ter eren</l>
<l>Ende oec ten euweliken lichte</l>
<l>Dats verre die beste ghifte</l>
<l>&para; Soe wie sijn ghifte gheuen sal</l>
<l>Sal tijt ende stede wachten ou<i>er</i> al</l>
<l n="3235">En<i>de</i> wiet oec sien sal ende horen</l>
<l>En<i>de</i> v<i>er</i>sien oec wel te voren</l>
<l>Dat den persoene betaemt</l>
<l>Soe es sijn gheuen ongheblaemt</l>
<l>&para; En es altoes niet tijt</l>
<l n="3240">Van gheuene des seker sijt</l>
<l>Noch van nemene d<i>aer</i> toe mede</l>
<l>Een wijs man sijt in eenre stede</l>
<l>Ic hadde lieuer te v<i>er</i>liesene danne</l>
<l>Ic scanelec name van iemanne</l>
<l n="3245">&para; Seneca seit die ghijften ontfaet</l>
<l>V<i>er</i>coept sine vriheit dat v<i>er</i>staet</l>
<l>D<i>aer</i> om en sal die mensche niet</l>
<l>Sine vriheit v<i>er</i>copen wats gesciet</l>
<l>Ia onneersamlec alsic v<i>er</i>sta</l>
<l n="3250">Want d<i>aer</i> moet danc volghen na</l>
<l>Oft ghi bleeft sijn sculdare</l>
<l>Dat v euwelijc scande ware</l>
<l>M<i>aer</i> sunderlinghe seldi weten</l>
<l>Dat ghi tgoetdoens sult v<i>er</i>gheten</l>
<l n="3255">Dat ghi dore uwen vrient doet</l>
<l>Maer doet v v vrient doet</l>
<l>Des ghedingt emmermere</l>
<l>Dits ene volmaecte ere</l>
<l>&para; Soe wie sinen vrient doet v<i>er</i>staen</l>
<l n="3260"><milestone unit="fol" n="23vb"/> Dat hi dore hem heeft ghedaen</l>
<l>En<i>de</i> dat he<i>m</i> toent lude oft stille</l>
<l>Dats een teken dat hijt wille</l>
<l>Weder hebben alsict versta</l>
<l>Dat soe sprect her seneca</l>
<l n="3265">Die gheuere en sal siere ghijfte<i>n</i> n<i>iet</i> </l>
<l>V<i>er</i>manen diet wel besiet</l>
<l>De ghijfte sal v<i>er</i>manen d<i>aer</i> af</l>
<l>Niet hi die de ghijfte gaf</l>
<l>&para; Wie dat sine ghijfte gheeft</l>
<l n="3270">Dore hem die euwelike leeft</l>
<l>He<i>m</i> ghedinkes euwelike</l>
<l>En<i>de</i> god gheeft he<i>m</i> hemelrike</l>
</div>
<div type="chapter"><head type="chapter"><b>Dat een mensche vergheten sal des onrechts datmen hem doet</b> </head>
<l><b>D</b>at wi onrechts v<i>er</i>gheten sele<i>n</i> </l>
<l>Horen wi onsen h<i>er</i>e beuelen</l>
<l n="3275">Hi sprect gheeft mi op die wrake</l>
<l>Ende ic sal lonen die sake</l>
<l>Seneca doet ons oec weten</l>
<l>Dat wi onrechts selen v<i>er</i>gheten</l>
<l>Ende ghedinken der weldaet</l>
<l n="3280">Dbeste remedie dat v<i>er</i>staet</l>
<l>Die ieghen onrecht wesen sal</l>
<l>Dats datmen v<i>er</i>ghete al</l>
<l>Wa<i>n</i>t alsoe dicke alst comt te vore<i>n</i> </l>
<l>W<i>er</i>t v<i>er</i>nuwet leet en<i>de</i> toren</l>
<l n="3285">&para; M<i>aer</i> luttel heeft men gheweten</l>
<l>Die onrechts willen v<i>er</i>gheten</l>
<l>Nochtan horet toe der wijsheit</l>
<l>Ih<i>esu</i>s sydracs sone hi seit</l>
<l>Mesdoet v v vrient iet</l>
<l n="3290">Dat en seldi wreken niet</l>
<l>M<i>aer</i> dat seldi soe beleiden</l>
<l>Met g<i>ro</i>ter ghetimpertheiden</l>
<l>Dat die vrienschap en mindre twint</l>
<l>Wa<i>n</i>t als die vrie<i>n</i>scap te mi<i>n</i>d<i>er</i>en beghint</l>
<l n="3295"><milestone unit="fol" n="24ra"/> Oft v<i>er</i>coelt groet oft smal</l>
<l>Soe v<i>er</i>gaet si gherne al</l>
<l>En<i>de</i> soe si langh<i>er</i> duert en<i>de</i> heerdt</l>
<l>Soe si menichfoud<i>er</i>e weerdt</l>
<l>&para; En<i>de</i> niet en seldi g<i>roo</i>t no clene</l>
<l n="3300">Vwen vrient v<i>er</i>draghen allene</l>
<l>M<i>aer</i> allen liede dat es waer</l>
<l>&para; Cassiodorus seit ons daer</l>
<l>Die enen mensche onrecht doet</l>
<l>Dreight uele lieden des sijt vroet</l>
<l n="3305">En<i>de</i> al die liede diet hore<i>n</i> en<i>de</i> sien</l>
<l>Ontsien he<i>m</i> met van dien</l>
<l>&para; Sente paulus seit die gods knecht</l>
<l>Soe wie den and<i>er</i>en doet onrecht</l>
<l>Sal des ghelijcs wed<i>er</i> onfaen</l>
<l n="3310">&para; Seneca doet ons oec v<i>er</i>staen</l>
<l>Van enen anderen soe v<i>er</i>beide</l>
<l>Dattu den and<i>er</i>en daeds te leide</l>
<l>Dus soe wacht wel en<i>de</i> besiet</l>
<l>Dat v mi<i>n</i>ne en mindre niet</l>
<l n="3315">Want mi<i>n</i>ne dat wel v<i>er</i>staet</l>
<l>En duert n<i>iet</i> langhe in en<i>en</i> staet</l>
<l>Si mindert gh<i>er</i>ne ofte wast</l>
<l>Alle herten en sijn niet vast</l>
<l>Wet dat nieman mi<i>n</i>nen en can</l>
<l n="3320">Dan allene die wise man</l>
<l>Wa<i>n</i>t hijt al van natueren mint</l>
<l>D<i>aer</i> hi trouwe en<i>de</i> doeght in vint</l>
<l>En<i>de</i> men mach nerghe<i>n</i> v<i>er</i>moeden</l>
<l>Trouwe dan in den vroeden</l>
<l n="3325">In den dwaes wats ghesciet</l>
<l>En mach trouwe comen niet</l>
<l>Wa<i>n</i>t hi n<i>iet</i> en acht noch en weit</l>
<l>Wat eren in trouwen leit</l>
<l>God gheue ons soe sine minne</l>
<l n="3330">Dat wiere euwelec bliuen inne<b>.</b> </l>
</div>
<div type="chapter"><head type="chapter"><b>Van prisene den mensche.</b> </head>
<l><milestone unit="fol" n="24rb"/> <b>N</b>och vrient noch and<i>er</i>en en seldi</l>
<l>Vore oghen prisen wie hi si</l>
<l>Aristoteles seit die here</l>
<l>In een sijn boec van siere lere</l>
<l n="3335">Ghine selt v seluen prisen niet</l>
<l>Noch oec lachteren wats gesciet</l>
<l>&para; Seneca seit die wise man</l>
<l>Die he<i>m</i> seluen wel prisen can</l>
<l>Heeft ene<i>n</i> scaernier vonden saen</l>
<l n="3340">Dat selue doet catoen v<i>er</i>staen</l>
<l>Die he<i>m</i> seluen prijst dats een sot</l>
<l>Want tfolc maecter met sijn spot</l>
<l>Lof ende prijs in eyghenen mont</l>
<l>Wert onstinert talre stont</l>
<l n="3345">Ghine selt uwe<i>n</i> vrient lachteren n<i>iet</i> </l>
<l>Noch oec bespotten wats gesciet</l>
<l>Men sal in en ghere wisen</l>
<l>Den mensche soe sere prisen</l>
<l>Men moghen na lachteren met</l>
<l n="3350">Dits een ghemene segghe<i>n</i> dat wet</l>
<l>Doet uwen vrient vroech en<i>de</i> spade</l>
<l>Alsoe ghi woudt dat hi v dade</l>
<l>En<i>de</i> wilten niet laten</l>
<l>Om een clein dinc noch haten<b>.</b> </l>
</div>
<div type="chapter"><head type="chapter"><b>Van rijcheiden te ghewinne ende te behoudene.</b> </head>
<l n="3355"><b>D</b>ie na rijcheit wille staen</l>
<l>En<i>de</i> die behouden sond<i>er</i> waen</l>
<l>Moet wijslec daer na poeghen</l>
<l>Dat hi drie dinc hebbe vore sine oghe<i>n</i> </l>
<l>Dats gode dore sine conscientie</l>
<l n="3360">Dander es sine reuerencie</l>
<l>Terde es die goede fame</l>
<l>Dat bediet goeden name</l>
<l>Ende want vte gode allene</l>
<l>Al goet comt ghemene</l>
<l n="3365">Soe eest wel recht des sijt vroet</l>
<l><milestone unit="fol" n="24va"/> Datmen he<i>m</i> mi<i>n</i>ne vore al goet</l>
<l>&para; Salomon maect ons ghewes</l>
<l>Dat al lettel goets beter es</l>
<l>Ghewonnen met eren</l>
<l n="3370">Inder vresen ons heren</l>
<l>Dan een onghetelt scat</l>
<l>D<i>aer</i> men o<i>m</i>me hadde gods hat</l>
<l>Men mach na tghebod ons h<i>er</i>en</l>
<l>En<i>de</i> na siere heilegher leren</l>
<l n="3375">Wel hebben en<i>de</i> houden rijcheit</l>
<l>&para; Alse paulus die apostel seit</l>
<l>Men heeft te meneghen stonden</l>
<l>Harde rike sante vonden</l>
<l>Alsoe was die goede iob</l>
<l n="3380">Abram ysac ende iacob</l>
<l>En<i>de</i> ioseph van aramathia</l>
<l>Die rike was alsict versta</l>
<l>En<i>de</i> oec edel alsoe ict las</l>
<l>Die cristus heimelec ionghere was</l>
<l n="3385">&para; Rijcheit mach men hebben wale</l>
<l>In dien dat men altemale</l>
<l>Th<i>er</i>te d<i>aer</i> an nien leght te sere</l>
<l>Alse dauid seit die wise here</l>
<l>Ghine selt v herte legghen niet</l>
<l n="3390">Ane die rijcheit wats ghesciet</l>
<l>Noch aen tsvleeschs weldechede</l>
<l>Die uele coemt mids der rijchede</l>
<l>D<i>aer</i> die sonden wt beghinnen</l>
<l>Als ons seneca doet bekinnen</l>
<l n="3395">&para; Hets ene grote affenheit</l>
<l>Dat die mensche sinen troest leit</l>
<l>Ende al sinen hope set</l>
<l>Ane seluer en<i>de</i> aen gout met</l>
<l>&para; Tgoet en maect de<i>n</i> mensche rike n<i>iet</i> </l>
<l n="3400">M<i>aer</i> arm diet te rechte besiet</l>
<l>Want soe hi meer goets heeft</l>
<l>Soe hire daghelijcs meer na weeft</l>
<l><milestone unit="fol" n="24vb"/> &para; Die goede paus innocentius</l>
<l>Sprect in sinen boeke aldus</l>
<l n="3405">Dat tgoet den man nien maect rike</l>
<l>M<i>aer</i> het maecten arm euwelike</l>
<l>&para; Die den vrecken heet rijcman</l>
<l>Sekerlijc hi liechter an</l>
<l>Al hadde hi in sinen ghewoude</l>
<l n="3410">Hemel en<i>de</i> erde nochtan en soude</l>
<l>Hi daer met niet hebben gnoech</l>
<l>Meer hebbe<i>n</i> waer sijn gheuoech</l>
<l>Die vrecke en heeft niet dat goet</l>
<l>Maer dat goet des sijt vroet</l>
<l n="3415">Heeft den vrecken alsoe gheuaen</l>
<l>Dat hi hem niet en mach ontgae<i>n</i> </l>
<l>En<i>de</i> euwelec blijft tgoets keytijf</l>
<l>Beide aen ziele ende aen lijf</l>
<l>&para; Me<i>n</i> seit want alsoet es die zede</l>
<l n="3420">Dat een mensche heeft den rede</l>
<l>Dats niet waer diet wel besceeft</l>
<l>M<i>aer</i> die rede de mensche heeft</l>
<l>Vast ghebonden in sinen strecke<i>n</i> </l>
<l>Alsoe bindt rijcheit den vrecken</l>
<l n="3425">En<i>de</i> heeften in sijn gewelt aloe</l>
<l>Dat hi ne<i>m</i>mermeer en w<i>er</i>det vroe<b>.</b> </l>
</div>
<div type="chapter"><head type="chapter"><b>Hoeme</b><i>n</i> rijcheit beseghen sal.</head>
<l><b>G</b>hi selt in uwen daghen</l>
<l>Rijcheit winnen en<i>de</i> beiaghe<i>n</i> </l>
<l>Die gherecht si ende goet</l>
<l n="3430">Als ons h<i>er</i> dauid maket vroet</l>
<l>&para; Den gherechten es beter vele</l>
<l>Al luttel goets te sinen dele</l>
<l>Dan het dien sondare</l>
<l>Harde vele goeds ware</l>
<l n="3435">Want qualec ghewonne<i>n</i> goet</l>
<l>Quaden ende nemen moet</l>
<l>Wildi goet ghewinnen soe</l>
<l>Set uwen sin alsoe daer toe</l>
<l><milestone unit="fol" n="25ra"/> Dat een ander vroech en<i>de</i> spade</l>
<l n="3440">D<i>aer</i> af en hebbe v<i>er</i>driet no scade</l>
<l>Wa<i>n</i>t dats qualec ghewo<i>n</i>nen goet</l>
<l>Dat enen anderen scade doet</l>
<l>&para; H<i>er</i> tullius maect ons ghewes</l>
<l>Dat gheen dinc meer en es</l>
<l n="3445">Ieghen nature dan dat een man</l>
<l>Hem seluen maket rike van</l>
<l>Eens and<i>er</i>s goets ende arbeide</l>
<l>Dat loy spreect dit selue mede</l>
<l>En<i>de</i> sunderlinghe sal men laten</l>
<l n="3450">Te ghenietene aen den maten</l>
<l>Ghi selt v daer toe keren</l>
<l>Dat ghi winnen selt met eren</l>
<l>En<i>de</i> winninghe vlien alrehande</l>
<l>D<i>aer</i> sonde in leeght ende scande</l>
<l n="3455">Oft ieman scaden mach of deren</l>
<l>Alse voercoperen en<i>d</i> persemeren</l>
<l>Oft te die<i>n</i>ne op dat sout</l>
<l>Oft dier partien wesen hout</l>
<l>Die onrecht heeft in eneghe sake</l>
<l n="3460">Op dese dinc seindt god sine wrake</l>
<l>Selc dat si werden verslaghen</l>
<l>Oft broet bidden in ouden daghen</l>
<l>&para; <b>E</b>en wijs man maect ons gewes</l>
<l>Dat dat ghewin sondelec es</l>
<l n="3465">Daer iemen bi werdt ghedeert</l>
<l>D<i>aer</i> om seldi hoe dat veert</l>
<l>V keren tsulken ghewinne</l>
<l>D<i>aer</i> niemens scade en leeght inne</l>
<l>Noch gode en verwerct mede</l>
<l n="3470">Soe mach duren v rijchede</l>
<l>Langhe<i>n</i> tijt met groter eren</l>
<l>En<i>de</i> ghi behoudt de hulde ons h<i>er</i>en<b>.</b> </l>
</div>
<div type="chapter"><head type="chapter"><b>Van werckene ende arbeidene met handen.</b> </head>
<l><b>T</b>goet datme<i>n</i> met hande<i>n</i> wint</l>
<l><milestone unit="fol" n="25rb"/> Es vore gode sere ghemint</l>
<l n="3475">Doe adaem brac dat ghebodt</l>
<l>Sprac tote hem onse here god</l>
<l>Du sout nv in dijn sweten</l>
<l>Voert ane dijn broet eten</l>
<l>&para; Sente paulus en<i>de</i> dauid beide</l>
<l n="3480">Raden datmen met aerbeide</l>
<l>Broet sal winne<i>n</i> en<i>de</i> des me<i>n</i> leeft</l>
<l>Alse dauid wel ghesproke<i>n</i> heeft</l>
<l>Vre hande arbeit seldi</l>
<l>Eten ende ghi selt daer bi</l>
<l n="3485">Salech wesen in dien</l>
<l>En<i>de</i> al goet sal v ghescien</l>
<l>&para; <b>S</b>ente paulus ic lese alsoe</l>
<l>Scrijft dus thymotheu<i>m</i> toe</l>
<l>Sijt werckende nerstelike</l>
<l n="3490">In gode van hemelrike</l>
<l>En<i>de</i> et sond<i>er</i> gheruchte dat</l>
<l>Soe werdi dan in gode sat</l>
<l>In allen tide des seker sijt</l>
<l>Eest van weldoene altoes tijt</l>
<l n="3495">En<i>de</i> alsmen weldoen mach iet</l>
<l>En salmen dat vertraghen niet</l>
<l>M<i>aer</i> haesten soe men meest can</l>
<l>D<i>aer</i> leeght grote wijsheit an</l>
<l>&para; <b>D</b>ie voresienecheit ons heren</l>
<l n="3500">Can voer sien met g<i>ro</i>ter eren</l>
<l>Elken mensche lude en<i>de</i> stille</l>
<l>Die he<i>m</i> seluen ghehelpen wille</l>
<l>Ter neringhen ende ter doeght</l>
<l>Als ghi daghelijcs sien moeght</l>
<l n="3505">Me<i>n</i> seit ghemeinlec des sijt vroet</l>
<l>Dat god onse h<i>er</i>e gheeft al goet</l>
<l>M<i>aer</i> den osse metten hoernen niet</l>
<l>Nv v<i>er</i>staet en<i>de</i> merct dit bediet</l>
<l>God heeft den mensche ghegheue<i>n</i> </l>
<l n="3510">Sijn lede ende daer toe leuen</l>
<l><milestone unit="fol" n="25va"/> Om dat hi in dit erdsch dal</l>
<l>Sine noetdorfte winne<i>n</i> sal</l>
<l>En<i>de</i> bouen al dienen gode</l>
<l>En<i>de</i> wel houden sine ghebode</l>
<l n="3515">&para; <b>D</b>ie wise pauphulus seit</l>
<l>Dat god ende die arbeit</l>
<l>Den mensche co<i>n</i>nen gheuen</l>
<l>Al dat d<i>aer</i> hi bi sal leuen</l>
<l>Nochtan holpe darbeit niet sere</l>
<l n="3520">Sond<i>er</i> die hulpe van onsen here</l>
<l>Ghi selt vromelec arbeiden</l>
<l>En<i>de</i> met goeden hope v<i>er</i>beiden</l>
<l>Dat ghi dat ghewinnen selt</l>
<l>D<i>aer</i> ghi den sin toe hebt ghestelt</l>
<l n="3525">Ia in dinghen dat verstaet</l>
<l>D<i>aer</i> sonde in en leit no quaet</l>
<l>&para; <b>M</b>en seit alsoe int ghemeen</l>
<l>Arbeit vint vier inden steen</l>
<l>Ia druppen vallen soe langhe dat</l>
<l n="3530">Si inden steen maken een gat</l>
<l>Men seit dat ende hets waer</l>
<l>Dat den studerre nien es te zwaer</l>
<l>Soe en eest den arbeidere mede</l>
<l>Die niet sparen en wilt sine lede<b>.</b> </l>
</div>
<div type="chapter"><head type="chapter"><b>Wat neringhen goet sijn.</b> </head>
<l n="3535"><b>T</b>weerande neringhen sijn</l>
<l>In he<i>m</i> seluen goet en<i>de</i> fijn</l>
<l>Die men met gode mach hantere<i>n</i> </l>
<l>Na des wijs tullius leren</l>
<l>Die op corten tijd groet ghewin</l>
<l n="3540">Dicke wile moghen bringhen in</l>
<l>Dat sijn lant winninghe<i>n</i> en<i>de</i> come<i>n</i>scap</l>
<l>D<i>aer</i> me<i>n</i> niet in en mach sijn slap</l>
<l>Van enen corne dat men sayt</l>
<l>Men twentech corne weder mayt</l>
<l n="3545">En<i>de</i> als deen leit in den tas</l>
<l>Soe staet dat ander in den was</l>
<l><milestone unit="fol" n="25vb"/> &para; <b>A</b>ne comenscap me<i>n</i> sere wint</l>
<l>Diet tgoet haelt daerment vint</l>
<l>Ende voerent d<i>aer</i> des breke es</l>
<l n="3550">D<i>aer</i> wint me<i>n</i> uele ane des sijt ghewes</l>
<l>&para; <b>E</b>ene<i>n</i> wisen man hoert men leren</l>
<l>Dat die coman sal hanteren</l>
<l>Sine marct in groten steden</l>
<l>Die in wet staen en<i>de</i> in vreden</l>
<l n="3555">Daer uele liede tsamen comen</l>
<l>Dat soe moet he<i>m</i> sere vroemen</l>
<l>&para; <b>E</b>n<i>de</i> dat si oec scuwen dlant</l>
<l>Dat een quat h<i>er</i>e heeft in hant</l>
<l>Oft d<i>aer</i> die here meer v<i>er</i>teert dan</l>
<l n="3560">Sine rente wel ghedraghe<i>n</i> can</l>
<l>&para; <b>O</b>ec soe doet hi mede ghewach</l>
<l>Dat die mensche wel rike w<i>er</i>de<i>n</i> mach</l>
<l>Met beesten en<i>de</i> met queeke mede</l>
<l>Ia in dlant d<i>aer</i> es vrede</l>
<l n="3565">Ia in beesten gans en<i>de</i> fijn</l>
<l>Die ionc ende wassende sijn</l>
<l>&para; <b>S</b>ond<i>er</i>linghe soe sal die man</l>
<l>Sine comenscap legghen an</l>
<l>Dinghen die dien mach</l>
<l n="3570">En<i>de</i> menichfouden nacht en<i>de</i> dach</l>
<l>En<i>de</i> niet aen dinc dat v<i>er</i>staet</l>
<l>Die cortelinghe te nieute gaet</l>
<l>Aldus heuet dat ghijt wet</l>
<l>Die wise philosophe gheset</l>
<l n="3575">In sinen hoec daerict in las</l>
<l>Die een wijs en<i>de</i> groot meester was</l>
<l>&para; <b>N</b>a dien dat wi dan selen</l>
<l>Na des wijs meesters beuelen</l>
<l>Na die dinc altoes staen</l>
<l n="3580">Die duren mach en<i>de</i> niet v<i>er</i>gaen</l>
<l>Soe selen wi dan ennechlike</l>
<l>Staen na dat hemelrike</l>
<l>Dat euvelike sond<i>er</i> meswinde</l>
<l><milestone unit="fol" n="26ra"/> Dueren moet sonder inde</l>
<l n="3585">Des ons o<i>n</i>ne god onse h<i>er</i>e</l>
<l>Die regneert emmermere</l>
</div>
<div type="chapter"><head type="chapter"><b>Van scuwene ledecheit ende traecheit.</b> </head>
<l><b>L</b>edicheit seldi altoes vlien</l>
<l>Wanter vele arghe af ghescie<i>n</i> </l>
<l n="3590">Salomon doet ons becant</l>
<l>Die te tide arbeit sijn lant</l>
<l>Sal ghesaedt sijn van broede</l>
<l>Ende hi die arbeit bode</l>
<l>Sal arm sijn van goede</l>
<l n="3595">Ende leuen in armoede</l>
<l>&para; <b>L</b>edecheit voer alle saken</l>
<l>Can die liede onduchtech maken</l>
<l>Ende luxurieus oec mede</l>
<l>Ende vertraghen alle lede</l>
<l n="3600">Ende can oec die liede leiden</l>
<l>Nalechs tote allen argheiden</l>
<l>En<i>de</i> als hi he<i>m</i> dan heeft ghekeert</l>
<l>Ter traecheiden ende die gheleert</l>
<l>Soe vint hi oscuin ouer al</l>
<l n="3605">Waer bi hi niet pinen en sal</l>
<l>En<i>de</i> daer toe sine onscout</l>
<l>Te wintre eest hem te cout</l>
<l>En<i>de</i> te somere eest hem te heet</l>
<l>Want sine nature si es teet</l>
<l n="3610">Oft hets te droghe of hets te nat</l>
<l>Dus soe blijft hi altoes lat</l>
<l>Ende v<i>er</i>traecht al sine dinghen</l>
<l>Die he<i>m</i> ten armoede bringhen</l>
<l>Het gaet die meneghe om broet</l>
<l n="3615">Dies hebben soude cleine noet</l>
<l>En daet sine bedoruenheit</l>
<l>&para; Ih<i>esu</i>s sydracs sone hi seit</l>
<l>Ic ghinc dore enen acker</l>
<l>Eens traechs die n<i>iet</i> was wacker</l>
<l n="3620"><milestone unit="fol" n="26rb"/> En<i>de</i> dore eens sots mans wijngaert</l>
<l>Die beide waren qualec bewaert</l>
<l>Want daer en wies niet wt</l>
<l>Dan bremen distelen en<i>de</i> oncruut</l>
<l>Doen dachtic in minen moet</l>
<l n="3625">Dat traecheit nien ware goet</l>
<l>M<i>aer</i> dat ic mi bi dien man</l>
<l>Castien soude voert an</l>
<l>Die sijn vrucht alsoe v<i>er</i>loes</l>
<l>Om dat hi traech was en<i>de</i> roekeloes</l>
<l n="3630">&para; <b>S</b>alomon seit die wise here</l>
<l>En mint den slaep niet te sere</l>
<l>D<i>aer</i> voelght breke gherne na</l>
<l>&para; <b>V</b>oert soe seit ons h<i>er</i> seneca</l>
<l>Dat hi sottelec hem keert</l>
<l n="3635">Die in slape glorieert</l>
<l>Want die slaept hi es alsoe doet</l>
<l>En<i>de</i> en acht sijns selfs clein no g<i>roe</i>t</l>
<l>Alle sorghe ende wijsheit met</l>
<l>Sijn dan wt he<i>m</i> te male gheset</l>
<l n="3640">&para; <b>O</b>ec seit die wise man dat</l>
<l>In eenre ander stat</l>
<l>Dat he<i>m</i> nie dach dat hi weet</l>
<l>In ledecheiden en ontleet</l>
<l>&para; <b>N</b>och seit seneca die wise man</l>
<l n="3645">Die sinen lichame v<i>er</i>smaden can</l>
<l>En<i>de</i> wel tonder houden dat hi</l>
<l>Een leuen heeft seker ende vri</l>
<l>Beide aen sijn ghesondechede</l>
<l>Ende ane sine ziele oec d<i>aer</i> mede</l>
<l n="3650">Nieman nes vri sijds ghewes</l>
<l>Die sinen lichame te vrient es</l>
<l>Want die lichame pleeght te sine</l>
<l>Een zware bordene ende pine</l>
<l>Want hi dat meest begheert</l>
<l n="3655">Dat der zielen meest deert</l>
<l>D<i>aer</i> o<i>m</i>me laet ons alsoe helden</l>
<l><milestone unit="fol" n="26va"/> Onse lichame vter welden</l>
<l>Met wakene ende met arbeide</l>
<l>Dat hi onse ziele niet en verleide</l>
<l parse="ignore" n="3660">Maer dat wi ons soe regeren</l>
</div>
<div type="chapter"><head type="chapter">Vanden luxurien</head>
<l><b>V</b>an luxurien spreect aldus</l>
<l>Die wise man ouidius</l>
<l>Wildi der luxurien sijn scu</l>
<l>Soe doet die ledecheit van v</l>
<l n="3665">Ende niet allene die ledechede</l>
<l>Maer der wiue ghemeinsamhede</l>
<l>Ende tijt ende stede dat verstaet</l>
<l>Daer men die luxurie mede begaet</l>
<l>Luxurie es een begheerlec eesch</l>
<l n="3670">Die welke vte gheeft dat vleesch</l>
<l><b>C</b>atoen seit die wise man</l>
<l>Als v luxurie gaet an</l>
<l>Soe betijt vre kelen des</l>
<l>Want si uwes buics vrient es</l>
<l n="3675"><b>E</b>en wise seit vander luxuren</l>
<l>Dat si es van sulker manieren</l>
<l>Dat si vliet van allen dien</l>
<l>Die hare scuwen ende vlien</l>
<l>Scudi haer soe es si v scu</l>
<l n="3680">Ende volghdi haer soe volght si v</l>
<l>Die hem ter luxurien wennen</l>
<l>Connense qualec verwinnen</l>
<l>En si met arbeide groet</l>
<l>Daer bi es hem arbeidens noet</l>
<l n="3685">Luxurie maect den mensche keytijf</l>
<l>Beide aen ziele ende aen lijf</l>
<l>Ende si mindert daer toe mede</l>
<l>Name ende borse hets haer zede</l>
<l>Die daer ieghen set sine hoede</l>
<l n="3690">Mach wel heten die vroede</l>
</div>
<div type="chapter"><head type="chapter">Noch van bedorvenheiden</head>
<l><milestone unit="fol" n="26vb"/> <b>S</b>cande scade ende onghewin</l>
<l>Can bedoruenheit bringhen in</l>
<l>Alse die bedoruene werdet out</l>
<l>Werdt sijn commer menechfout</l>
<l n="3695">Inder ioncheit soude men beiaghen</l>
<l>Des men bedorfte in ouden daghen</l>
<l>Die in siere ioncheit gnoech heeft</l>
<l>Ende tote siere ouder leeft</l>
<l>Ende dan breke heeft van goede</l>
<l n="3700">Hi heeft dan dobbel armoede</l>
<l>Ia dat die doet gheuen can</l>
<l><b>S</b>alomon seit die wise man</l>
<l>Omdat die traghe in dat coude</l>
<l>Sijn lant niet sayen en woude</l>
<l n="3705">Sone haddi tsomere gheen broet</l>
<l><b>N</b>och seit salomon al bloet</l>
<l>Alse die traghe es gheseten</l>
<l>Ende drincken sal ende eten</l>
<l>Soe heeft hi dene hant ghereit</l>
<l n="3710">Onder sine oxele gheleit</l>
<l>Ende metter ander etti dan</l>
<l>Ende dat doet hem pine nochtan</l>
<l><b>E</b>en wijs man ons dit leert</l>
<l>Ghelijc die dore wint ende keert</l>
<l n="3715">In die herre ghelouet des</l>
<l>Ende nochtan blijft daer si es</l>
<l>Alsoe keert ende wint die traghe</l>
<l>In sinen bedde toten daghe</l>
<l>Oft tot dat hi sal gaen eten</l>
<l n="3720">Ende dan can hi cume gheweten</l>
<l>Wat hi drincken oft eten sal</l>
<l>Dat doet hem sijn traecheit al</l>
<l>Ende soe dunct hem in sinen moet</l>
<l>Dat hi grote wijsheit doet</l>
<l n="3725">Dat hi alsoe spaert sine leden</l>
<l>Ende hi achtel grote dwaeshede</l>
<l>Dat die vrome trauelgeren</l>
<l>Ende hore broet winnen met eren</l>
<l><milestone unit="fol" n="27ra"/> Soe dunct hem dat in haren moet</l>
<l n="3730">Dat si sijn noch alsoe vroet</l>
<l>Alse seuen scepenen wet wel dat</l>
<l>Die te berechten hebben ene stat</l>
<l><b>S</b>eneca heeft ghescreuen claer</l>
<l>Een mensche leue .lxxx. iaer</l>
<l n="3735">In onnutter ledecheit</l>
<l>Sone heeft hi voer waer gheseit</l>
<l>Eenen dach daer binnen niet gheleeft</l>
<l>Want hi leuende doet gheweest heeft</l>
<l>Ende tijt verloren ende leuen</l>
<l n="3740">Die hem god heeft ghegheuen</l>
<l><b>I</b>n dien en seldijt niet mercken</l>
<l>Dat die mensche altoes sal wercken</l>
<l>Men sal ondertusschen mede</l>
<l>Oec rusten laten die lede</l>
<l n="3745">Alsmen tijt heeft ende stede</l>
<l>Want cranc es die menschede</l>
<l>Maer bouen allen saken</l>
<l>Salmen arbeiden ende waken</l>
<l>Om te ghewinne hemelrike</l>
<l n="3750">Dat duren sal euwelike</l>
<l>Want die hemelrike heeft</l>
<l>Hi heeft vromelec gheleeft</l>
<l>Ende traghe gheweest no swaer</l>
<l>God bringhe ons allen daer</l>
</div>
<div type="chapter"><head type="chapter">Van rijcheiden te ghebrukene ende te houdene</head>
<l n="3755"><b>A</b>ls ghi van goede sijt rike</l>
<l>Seldi dat beseghen wijsselike</l>
<l>Ende name der vrecheit altoes vlien</l>
<l>Ende v ende anderen wel doen van dien</l>
<l>Soe moghedire ere hebben van</l>
<l n="3760"><b>C</b>atoen leert ons die wise man</l>
<l>Ghebruct uwes selfs wats ghesciet</l>
<l>Ende name des vrecs altoes vliet</l>
<l>Wat hulpt v rijcheit inder tijt</l>
<l><milestone unit="fol" n="27rb"/> Als ghi arm van herten sijt</l>
<l n="3765"><b>E</b>ns niemen rike waerlike</l>
<l>Hi en si van herten rike</l>
<l><b>S</b>enecca horen wi beuelen</l>
<l>Dat wi ons goet beseghen selen</l>
<l>Niet als vremt goet des sijt vroet</l>
<l n="3770">Maer als ons selfs proper goet</l>
<l>Ende ouer vreemt goet wats ghesciet</l>
<l>En salmen melde wesen niet</l>
<l>Maer ouer ons selfs goet selen wi</l>
<l>Melde sijn met herten vri</l>
<l n="3775">Maer met goeder bescedenheit</l>
<l>Als ie v vore hebbe gheseit</l>
<l><b>S</b>ijn wi knechte van onsen goede</l>
<l>Soe hebben wi met goede armoede</l>
<l>Ende sijn wi vanden goede here</l>
<l n="3780">Soe hebben wi beide goet ende ere</l>
<l>Die rike vrecke es arm altoes</l>
<l>Ende sonder vrient ende erenloes</l>
<l>Ende es oec mede dat verstaet</l>
<l>In gods ende tsmenghen haet</l>
<l n="3785">Alle de scade ende scande dan</l>
<l>Soe heeft die rike vrecke man</l>
<l>Hi es arm altoes waerlike</l>
<l>Maer sine kiste si es rike</l>
<l>Want si es vrouwe vanden scatte</l>
<l n="3790">Hine heefter aen dit no datte</l>
<l>Maer hi hoedse spade ende vroe</l>
<l>Datter gheen dief en come toe</l>
<l>Ende al sijn herte ende ghedachte</l>
<l>Es daer bi daghe ende bi nachte</l>
<l n="3795">Alsoe dat hi daer seker met</l>
<l>Gods ende siere vriende verghet</l>
<l>Nochtan en weet hi groot no smal</l>
<l>Wat hi metten scatte doen sal</l>
<l>Nochtan selne verteren</l>
<l n="3800">Die hem nien gauen .ij. peren</l>
<l><milestone unit="fol" n="27va"/> Aldus blijft tgoet verloren hier</l>
<l>Ende hi heefter omme deuwelec vier</l>
<l>Ter quader tijt wan hi dat goet</l>
<l>Daer hi die ziele verliesen moet</l>
<l n="3805"><b>O</b>ec wet dat voer waer gheseit</l>
<l>Alsoe men name der vrecheit</l>
<l>Scuwen sal soe salmen mede</l>
<l>Vlien onbescedene melthede</l>
<l>Want alse die mensche sottelec verdoet</l>
<l n="3810">Sijn patrimonie ende andere goet</l>
<l>Soe volghen hem vroech ende spade</l>
<l>Armoede breken scande ende scade</l>
<l>Diefte roef verranesse ende moert</l>
<l>Daer men ziele ende lijf met verboert</l>
<l n="3815"><b>M</b>en vint van honderden cume .i. man</l>
<l>Die sine rijcheit besitten can</l>
<l>Wel te poente alse hi soude</l>
<l>Dits gheproeft menechfoude</l>
<l>Die melde van naturen es</l>
<l n="3820">Hem soe duncket altoes des</l>
<l>Dat altoes ware gheuens tijt</l>
<l>Vermochte hijt wel ende hadde hijt</l>
<l>Want de goede wille in alre stont</l>
<l>Siere meltheit es sonder gront</l>
<l n="3825">Maer houen al soe wilt keren</l>
<l>V meltheit te gods eren</l>
<l>Daer coemt loen af bouen</l>
<l>Die euwelec duren sal</l>
<l>Ende sunderlinghen den armen</l>
<l n="3830">Soe sal uwes god ontfarmen</l>
</div>
<div type="chapter"><head type="chapter">Van rijcheiden te ghecrighene ende te houdene</head>
<l><b>D</b>ie na rijcheit wille staen</l>
<l>Sal te siere conciencien gaen</l>
<l>Ende hem te sulker neren keren</l>
<l>Die met gode si ende met eren</l>
<l n="3835">Ende alse hi soe uele heeft vercreghen</l>
<l><milestone unit="fol" n="27vb"/> Dat hi sine noetdorft mach pleghen</l>
<l>Eerlijc na sinen staet</l>
<l>Soe sal hi hem dats mijn raet</l>
<l>Lieflec gnoeghen laten</l>
<l n="3840">Ende gode dancken der baten</l>
<l>Ende hem ende sine vrienden mede</l>
<l>Daer af doen gheriefsamhede</l>
<l>Eest oec dat hem alsoe gheit</l>
<l>Dat met hem wilt die rijcheit</l>
<l n="3845">Ende hem anewast daer men toe siet</l>
<l>Hine sal hem verheffen niet</l>
<l>Noch driuen ouertollechede</l>
<l>In eten noch in drincken mede</l>
<l>Maer sal houden selke tere</l>
<l n="3850">Dat hem ane sijn lijf nien dere</l>
<l>Ende dat hem blijft van siere hauen</l>
<l>En sal hi berghen noch grauen</l>
<l>Maer salt deilen met bescheide</l>
<l>Gode ende den vrienden beide</l>
<l n="3855"><b>T</b>wee dinghen men in ertrike vint</l>
<l>Die verborghen en doghen twint</l>
<l>Dat sijn wijsheit ende scat</l>
<l>Want en heues nieman te bat</l>
<l><b>R</b>ijcheit in haer seluen es goet</l>
<l n="3860">Maer wet dat si den meneghen doet</l>
<l>Tsine verleiden ende besmitten</l>
<l>Diese te poente nien can besitten</l>
<l>Ende diese te pointe besitten can</l>
<l>Dat es wel een salech man</l>
<l n="3865">Want hi gratie vint van winsche</l>
<l>Beide vore gode ende den mensche</l>
<l><b>E</b>en wijs man bescrijft ons dat</l>
<l>Eest dat een mensche sinen scat</l>
<l>Lieuer dan hem seluen heeft</l>
<l n="3870">Dat hi dan in blamen leeft</l>
<l>Ende mint hi hem seluen mere</l>
<l>Soe leeft hi in groter ere</l>
<l>Soe es hi harde sot dan</l>
<l><milestone unit="fol" n="28ra"/> Die sinen scatte bat an</l>
<l n="3875">Eren dan hi hem seluen doet</l>
<l>Ende dat hi sneuen moet</l>
<l>Want waer die scat es here</l>
<l>Daers die houdere sonder ere</l>
<l><b>O</b>nse here ihesus cristus sprect dat</l>
<l n="3880">Gadert in den hemel uwen scat</l>
<l>Daer en salne te ghenen daghen</l>
<l>Motte no rupsene cnaghen</l>
</div>
<div type="chapter"><head type="chapter">Hoe men lichte die nature mach ontdraghen</head>
<l><b>E</b>est dat ghine hebt ghenen spoet</l>
<l>Te ghewinnen eerdsche goet</l>
<l n="3885">Oft dat v die rijcheit begheeft</l>
<l>Soe radic v dan dat ghi leeft</l>
<l>Na diere nature gheuoech</l>
<l>Soe hebdi dan met licht gnoech</l>
<l>Want men mach met cleinen dinghen</l>
<l n="3890">Die nature henen bringhen</l>
<l>Maer wildi voer waer gheseit</l>
<l>Volghen der quader ghierecheit</l>
<l parse="ignore">Al haddi ertrike na v gheuoech</l>
<l>Maer ghi soudt begheren mere</l>
<l n="3895">Ende altoes hebben onnere</l>
<l>Die rijcheit en leeght niet aen tgoet</l>
<l>Maer si leeght inden riken moet</l>
<l>Die scat en maect gheen rijchede</l>
<l>Dat herte en si rike mede</l>
<l n="3900">Den wisen horen wi dus ghewaghen</l>
<l>Men sal armheit blidelec draghen</l>
<l><b>S</b>eneca seit die vroede</l>
<l>Soe waer es blide armoede</l>
<l>Dat daer gheen armoede en es</l>
<l n="3905">Want sijt des seker ende ghewes</l>
<l>Soe waer bliscap es aldaer</l>
<l>Droefheit en es no vaer</l>
<l><milestone unit="fol" n="28rb"/> Hine es niet arm die luttel heeft</l>
<l>Maer die uele begheert armelec leeft</l>
<l n="3910">Daer omme seldi in allen dinghen</l>
<l>V seluen soe wijslec dwinghen</l>
<l>Dat ghi in goede ghenoeghen</l>
<l>V seluen sout gheuoeghen</l>
<l>Want die hem seluen ghecusten can</l>
<l n="3915">Wert gheboren een rijc man</l>
<l>Want dien ghenoecht dat hi heeft</l>
<l>Dats der rijcster een die leeft</l>
<l>Ende wien nien ghenoecht dat sine</l>
<l>Hem staet euwelec arm te sine</l>
<l n="3920"><b>S</b>enecca seit ons voerwaer</l>
<l>In eenre epistelen daer</l>
<l>Dat die ghene heeft groten moet</l>
<l>Die versmaden can groet goet</l>
<l>Ende lieuer heeft middelheit</l>
<l n="3925">Dan al te groet rijcheit</l>
<l>Want te vele hebben ende begheren</l>
<l>Moet den mensche altoes deren</l>
<l>Want alst coren bouen ghemicke</l>
<l>Opten velde wast te dicke</l>
<l n="3930">Soe bedruct deen dander soe</l>
<l>Dats die liede sijn onvroe</l>
<l>Want daer coemt af onvrome</l>
<l>Ende alse oec die bome</l>
<l>Van vruchten te sere verladen</l>
<l n="3935">Soe breken si dat moet scaden</l>
<l>Hier omme es beter middelheit</l>
<l>Dan alte grote rijcheit</l>
<l><b>H</b>ets dicke gheseit des sijt vroet</l>
<l>Alte vele en es niet goet</l>
<l n="3940">Ia hets beter uele armheit</l>
<l>Dan goeds ouertollecheit</l>
<l><b>S</b>alomon bat gode met herten vri</l>
<l>Armoede noch rijcheit en gheeft mi</l>
<l>Dese begheerde middelhede</l>
<l n="3945"><milestone unit="fol" n="28va"/> <b>E</b>en wijs man oec aldus sede</l>
<l>Mijn goet willic dat si mijn</l>
<l>Maer ic en wille sine niet sijn</l>
<l><b>D</b>ie wise tullius seeght dat</l>
<l>Ic hebbe lieuer man sonder scat</l>
<l n="3950">Dan ic scat hebbe sonder man</l>
<l><b>D</b>ie sine rijcheit beseghen can</l>
<l>Hi esser here of dat es recht</l>
<l>Ende anders es hi haer knecht</l>
<l>Nieman en sal van allen lieden</l>
<l n="3955">Den goeden dienen maer ghebieden</l>
<l><b>E</b>re ende goet sijn beter beide</l>
<l>Dan sonder ere rijcheide</l>
<l><b>G</b>helt ende alle dinc des sijt vroet</l>
<l>Sijn in hem seluen herde goet</l>
<l n="3960">Ende die sijn al onghelaect</l>
<l>Tes menschen behoef al ghemaect</l>
<l>Wel hem eest wijf of man</l>
<l>Dise te poente besitten can</l>
</div>
<div type="chapter"><head type="chapter">Van ouertollecheiden te scuwene</head>
<l><b>H</b>ier vore hebbic v gheseit</l>
<l n="3965">Hoe dat ouertollecheit</l>
<l>Altoes wesen quat moet</l>
<l>Alte uele en was noyt goet</l>
<l>Ens gheen dinc alsoe weert</l>
<l>Noch datmen alsoe sere begheert</l>
<l n="3970">Men maegs hebben te uele</l>
<l>Mate es goet tallen spele</l>
<l><b>G</b>oet wijn es die beste dranc</l>
<l>Ende die ghesonste sonder wanc</l>
<l>Nochtan soe wies te uele drinct</l>
<l n="3975">Werter ghescaedt of end gheerent</l>
<l>Beide aen ziele ende aen lijf</l>
<l>Hi maect den meneghen kaytijf</l>
<l>Gout ende oec seluer mede</l>
<l>Ende meneghe ander rijchede</l>
<l n="3980"><milestone unit="fol" n="28vb"/> Sijn in hem seluen herde goet</l>
<l>Maer si hebben des sijt vroet</l>
<l>Den meneghen doen verkeren</l>
<l>Beide van zielen ende van eren</l>
<l>En can nieman soe wel spreken</l>
<l n="3985">Noch soe scone een dinc vertrecken</l>
<l>Maer wilt hijs te uele pleghen</l>
<l>Het sal den lieden sijn ieghen</l>
<l><b>E</b>en mensche mochte soe uele beden</l>
<l>Ende lesen met innecheden</l>
<l n="3990">Ende daer in soe langhe herden</l>
<l>Hi soude orsinnech werden</l>
<l>Na redenlec gheuoeghen</l>
<l>Sal hem elc laten ghenoeghen</l>
<l>Want al goet ende doegdenlecheit</l>
<l n="3995">Sijn gheleghen in middelheit</l>
<l><b>C</b>assiodorus seit die wise here</l>
<l>Het es den mensche mere ere</l>
<l>Dat hem dien dorst verwoeghe</l>
<l>Dan hem dronckenscap sloeghe</l>
<l n="4000"><b>S</b>oe waer ghi den dronckenen siet</l>
<l>Daer en es hi selue niet</l>
<l>Daer omme seggic des sijt vroet</l>
<l>Wijn ende ghelt sijn herde goet</l>
<l>Maer te grote minne daer an</l>
<l n="4005">Bederft den meneghen man</l>
<l>Der sonnen en es maer ene</l>
<l>Ende si can in dat ghemene</l>
<l>Maken diuerse saken</l>
<l>Si can was meru maken</l>
<l n="4010">Derde hart droghen dat es nat</l>
<l><b>A</b>ldus can tghelt wet wel dat</l>
<l>Den melden gheuen grote ere</l>
<l>Ende den vrecken grote onnere</l>
<l>Ende den verradere alsoe voert</l>
<l n="4015">Toebringhen meneghe mort</l>
<l><b>G</b>ods wort spreken dat verstaet</l>
<l><milestone unit="fol" n="29ra"/> Dunct den dwasen altoes quat</l>
<l>Ende het dunct goet den wisen</l>
<l>Die doeght minnen ende prisen</l>
<l n="4020">Wale connen spreken dat es goet</l>
<l>In hem die wijs sijn ende vroet</l>
<l>Ende inden quaden sot hoet gaet</l>
<l>Es goede faconde alte quaet</l>
<l>Want hi quade onnutte woert</l>
<l n="4025">Daer met can bringhen voert</l>
<l><b>D</b>ie daghe sijn oec goet god weit</l>
<l>Maer hem die in sonden leit</l>
<l>Oft in scanden oft in verdriet</l>
<l>Hem en sijn si goet niet</l>
<l n="4030">Alse onse here cristus</l>
<l>Sprect ende oec paulus</l>
<l><b>S</b>oe goet en es gheen dinc</l>
<l>Die mensche mach sijn ghehinc</l>
<l>Daer toe doen soe sere</l>
<l n="4035">Hi set hem seluen vten kere</l>
<l>Want alte groet oefninghen</l>
<l>Es onnutte in allen dinghen</l>
<l>Ia hoe goet die dinc es</l>
<l>Alse augustinus maect ghewes</l>
<l n="4040">Daer omme eest voer waer gheseit</l>
<l>Goet houden middelheit</l>
<l>Die mensche na goet gheuoeghen</l>
<l>Sal hem seluen ghenoeghen</l>
<l>Ende met hem seluen niet discorderen</l>
<l n="4045">Als ons catoen ende dandere leren</l>
<l><b>D</b>ie hem selue es contrare</l>
<l>Ende twistet hier ende dare</l>
<l>Ende hem seluen es quat ende fel</l>
<l>Hoe soudi enen anderen ghedoen wel</l>
<l n="4050">Daer omme laet v ghenoeghen van dien</l>
<l>Daer v god heeft af versien</l>
<l>Ende mint v seluen mere</l>
<l>Dan v goet soe hebdi ere</l>
<l><milestone unit="fol" n="29rb"/> Ghebiet v seluen vroech ende spade</l>
<l n="4055">Soe wercti bi wijs mans rade</l>
<l>Die seit dat es een wijs starc man</l>
<l>Die hem seluen ghebieden can</l>
<l><b>S</b>cuwet neringhen altoes mede</l>
<l>Daer in es onneersamhede</l>
<l n="4060">Of diemen weder keren moet</l>
<l><b>D</b>ie scrijfture maect ons vroet</l>
<l>Dat selc goet qualec beiaghet es</l>
<l>Maer niet qualec ghewonnen sijds ghewes</l>
<l>Alse winninghe van wiuen</l>
<l n="4065">Daer si sonde in bedriuen</l>
<l><b>S</b>elc goet diet wel besiet</l>
<l>En es qualec beiaghet niet</l>
<l>Nochtan moet ment wederkeren</l>
<l>Alse goet es der prouendeneren</l>
<l n="4070">Dat hem ouersciet des sijt vroet</l>
<l>Datmen dat weder keren moet</l>
<l><b>S</b>elc es als wijt versinnen connen</l>
<l>Qualic ghehouden ende ghewonnen</l>
<l>Alse perseme sijn ende roef mede</l>
<l n="4075">Dese moet men inder waerhede</l>
<l>Ghelden ende wederkeren</l>
<l>Als ons die rechte leren</l>
<l><b>D</b>ie aldus willen leuen</l>
<l>Alsic v hier hebbe bescreuen</l>
<l n="4080">Mach wel in allen saken</l>
<l>Hem seluen rike maken</l>
<l>Maer willech ende blide armoede</l>
<l>Es rijcheit bouen alle goede</l>
<l>Ende daer men best met comen mach</l>
<l n="4085">Ter vrouden die noyt oghe en sach</l>
</div>
<div type="chapter"><head type="chapter">Hoe een mensch sijn lijf verweren mach ende bescudden</head>
<l><b>N</b>aturlec recht gheorloeft oueral</l>
<l>Datmen dat lijf bescudden sal</l>
<l>Ia alsoe verre hebbic vernomen</l>
<l><milestone unit="fol" n="29va"/> <b>S</b>aechdi steke oft slach comen</l>
<l n="4090">Die v ane v lijf moeste gaen</l>
<l>Ende constine tierst verslaen</l>
<l>Ghine hadder niet aen mesboert</l>
<l>Want dat loey seit die woert</l>
<l><b>H</b>ets beter te tide weder staen</l>
<l n="4095">Dan namaels ter wraken vaen</l>
<l>Want loey ende decretale</l>
<l>Ende alle rechte alsoe wale</l>
<l>Roepen alle al ouer al</l>
<l>Datmen cracht met crachte weren sal</l>
<l n="4100">Niet om wrake te doene stijf</l>
<l>Maer om te bescuddene dlijf</l>
<l><b>W</b>aert oec een beeste mede</l>
<l>Ende andre beest ane strede</l>
<l>Ende sie doet bleue diet began</l>
<l n="4105">Daer en laghe ghene betren an</l>
<l><b>N</b>och maect ons dat loey vroet</l>
<l>Dat soe wat een mensche mesdoet</l>
<l>In hoeden sijns lijfs sijts ghewes</l>
<l>Dat dat te poente ghedaen es</l>
<l n="4110"><b>I</b>nder weren seit een vroede</l>
<l>Datmen bedarf groter hoede</l>
<l>Soe dat nieman met haesten groot</l>
<l>En versume dullic sijns selfs goet</l>
<l>Maer sal wijslec verbeiden</l>
<l n="4115">Ende striden met sinnecheiden</l>
<l>In striden leeght telker vre</l>
<l>Harde groet auonture</l>
<l>Soe wanner men strijt sal beghinnen</l>
<l>En weet men niet wie sal verwinnen</l>
<l n="4120">Want men dicke ondervint</l>
<l>Dat die minste hoep verwint</l>
<l>Dat die minste man verwint mede</l>
<l>Heeft men ghesien ter menegher stede</l>
<l><b>E</b>nde bouen al soe salmen striden</l>
<l n="4125">Vore tgheloue in allen tide</l>
<l><milestone unit="fol" n="29vb"/> Daer cristus ende sine heyleghen met</l>
<l>Om storuen als ghi wael wet</l>
<l>Want wie daer omme steerft puerlike</l>
<l>Vaert sonder pine in hemelrike</l>
<l n="4130">Ende hets beter die doet ontfaen</l>
<l>Dan des gheloefs aue ghegaen</l>
<l>Alse karle ende roelant deden</l>
<l>Die om dat gloue streden</l>
<l>Ende oec godeuaert van belioen</l>
<l n="4135">Ende menech ander baroen</l>
<l>Die omme tgheloue des sijt vroet</l>
<l>Auentuerden lijf ende goet</l>
<l><b>O</b>m gherechtecheit wet al bloet</l>
<l>Salmen striden toter doet</l>
<l n="4140">Want ihesus sydracs sone hi seit</l>
<l>Ghi selt om gherechtecheit</l>
<l>Striden ende v ziele setten</l>
<l>Ende god sal sonder letten</l>
<l>Vriendelec v hulpe wesen</l>
<l n="4145">In dewangelie wi oec lesen</l>
<l>Salech sijn si tallen tiden</l>
<l>Die persecutie selen liden</l>
<l>Om gherechtheit willechlike</l>
<l>Want hore es dat hemelrike</l>
</div>
<div type="chapter"><head type="chapter">Datmen die doet niet en sal ontsien maer versmaden</head>
<l n="4150"><b>M</b>en sal die doet ontsien niet</l>
<l>Want soe wie die doet onsiet</l>
<l>Ws altoes droeue ghesint</l>
<l>Nochtan en helpt hem twint</l>
<l>Hi moeter emmer comen toe</l>
<l n="4155"><b>E</b>en wijs meester seit alsoe</l>
<l>Dat uele beter es die doet</l>
<l>Dan leuen altoes in anxste groet</l>
<l>Ende oec euwelike raste beter si</l>
<l>Dan durende quale dat seit hi</l>
<l n="4160">Want leuen allene dan nes niet goet</l>
<l><milestone unit="fol" n="30ra"/> Maer wel leuen dats voerspoet</l>
<l>Gheen dinc dleuen soe sere en ontlaedt</l>
<l>Alse datmen die doet versmaedt</l>
<l>Want soe wie sose can versmaden</l>
<l n="4165">Es van herten sere ontladen</l>
<l>Alse catoen die wise man</l>
<l>In sinen boeke wel segghen can</l>
<l><b>S</b>oe wie can in sinen stonden</l>
<l>Wel leuen buten hoefsonden</l>
<l n="4170">En darf niet ontsien die doet</l>
<l>Maer die leeft in sonden groet</l>
<l>Mach die doet ontsien wale</l>
<l>Om die langhe heelsche quale</l>
<l><b>D</b>aer omme selen wi alsoe leuen</l>
<l n="4175">Ende onse herte te doechden gheuen</l>
<l>Sat wi met getroestecheiden</l>
<l>Diere doet coenlec ontbeiden</l>
<l><b>H</b>i es starc van herten groet</l>
<l>Soe wie versmaden can die doet</l>
<l n="4180">Maer soe wiese ontsiet als ende als</l>
<l>Waentse altoes hebben opten hals</l>
<l>Soe wanner hem iet es zwaer</l>
<l>Soe waent hi dat die doet es daer</l>
<l>Menich es ghestoruen van vruchte</l>
<l n="4185">Om dat hi de doet te sere duchte</l>
<l><b>H</b>ier om en seldi wats ghesciet</l>
<l>Die doet te sere ontsien niet</l>
<l>Ghine selt oec staen clein no groet</l>
<l>Te weten tijt uwer doet</l>
<l n="4190">Want die met enegherande liste</l>
<l>Den tijt van siere doet wiste</l>
<l>En worde meer blide daer naer</l>
<l>Al soudi leuen hondert iaer</l>
<l><b>S</b>eneca heeft ons bescreuen</l>
<l n="4195">Het ware zwaerre altoes leuen</l>
<l>In vresen dant steruen ware</l>
<l><b>P</b>aulus seit openbare</l>
<l><milestone unit="fol" n="30rb"/> Cristus es al mijn leuen</l>
<l>Steruen mach mi bate gheuen</l>
<l n="4200">Naturlec doet es ghemene</l>
<l>Ende daer an leit groet no clene</l>
<l>Sonder die doet diet wel besiet</l>
<l>Soe en dochte die mensheit niet</l>
<l>Wi en sijn niet ghemaect waerlike</l>
<l n="4205">Omme te besittene ertrike</l>
<l>Maer om dat wi na gods beuelen</l>
<l>Hemelrike hir verdienen selen</l>
<l>God late ons alsoe beweruen</l>
<l>Dat wi ane die ziele nien steruen</l>
</div>
<div type="chapter"><head type="chapter">Om hoe meneghe sake datmen vechten sal ende sculdech es te vechtene</head>
<l n="4210"><b>O</b>m viere dinghen dat si v bekant</l>
<l>Salmen vechten ia metter hant</l>
<l>Twee dierste sijn als ic v vore seide</l>
<l>Om tgheloue ende om tgherechtecheide</l>
<l>Dat derde om dat de mensche sal</l>
<l n="4215">Sijn lijf bescudden ouer al</l>
<l><b>T</b>en vierden male sal men vechten</l>
<l>Om dat lant ende om sijn rechten</l>
<l>Te behoudene ende vriheden</l>
<l>Beide des lands ende der steden</l>
<l n="4220">Om dese viere alsict merke</l>
<l>Selen vechten leeke ende clercke</l>
<l>Ende oec om ander dinc en ghene</l>
<l>Dan om dese viere allene</l>
<l>En sal dpaepscap vechten dat verstaet</l>
<l n="4225">Hoe na datmen hem oec gaet</l>
<l>No wrake oec doen cleen no groot</l>
<l>Alsic v seide vore al bloet</l>
<l>Want salic v der waerheit lien</l>
<l>Soe behoret toe der clergien</l>
<l n="4230">Dat si elken mensche gherade</l>
<l>Ende vore hoeden sine scande ende scade</l>
<l><milestone unit="fol" n="30va"/> Ende den leeken lieden doen verstaen</l>
<l>Wat goet ende quaet sie ghedaen</l>
<l><b>D</b>en paepscape alsic las daer af</l>
<l n="4235">En hoert toe swert no staf</l>
<l>Noch wrake oec der mede</l>
<l>Maer van rechte es haer zede</l>
<l>Dat si al selen vergheuen</l>
<l>Ende leiden ihesus cristus leuen</l>
<l n="4240">Die den vader met innecheden</l>
<l>Vore hem bat diene steruen deden</l>
<l><b>S</b>eneca seit des sijt ghewes</l>
<l>Dat clergie vanden arde es</l>
<l>Dat si den mensche bouen al</l>
<l n="4245">Zalegher ende beter maken sal</l>
<l>Ende nieman letten no deren</l>
<l>Dits der letteren begheren</l>
<l><b>T</b>gheleerds mans leuen sal wesen</l>
<l>Peinsen studeren ende lesen</l>
<l n="4250">Ander staf scilt no spere</l>
<l>En sal sijn in sinen ghere</l>
<l><b>A</b>lsoe die sieke sonder waen</l>
<l>Met enen staue moet gaen</l>
<l>Alsoe bedarf dat verstaet</l>
<l n="4255">Die leeke der scrijfturen raet</l>
<l>Ende die clerke die niet en wercken</l>
<l>Na dat sie int dscrijfture merken</l>
<l>Mesdoen meer des sijt vroet</l>
<l>Dan die leeke mensche doet</l>
<l n="4260"><b>S</b>eneca seit als men daer siet</l>
<l>Men sal arch met arghe lonen niet</l>
<l><b>D</b>it seit oec cassiodorus</l>
<l><b>E</b>en ander lerere seit aldus</l>
<l>Dat men gheen dinc en sal wreken</l>
<l n="4265">Nv hoert hier op van wraken spreken</l>
</div>
<div type="chapter"><head type="chapter">Van wraken ende van rechten</head>
<l><b>W</b>rake hoert allene toe</l>
<l>Gode ende den rechtere alsoe</l>
<l><milestone unit="fol" n="30vb"/> Wie anders recht nv oft echt</l>
<l>Hi doet desen tween onrecht</l>
<l n="4270">Dat die rechtere dat swaert draeght</l>
<l>Alse ons sente paulus ghewaecht</l>
<l>Dats daer omme sijds ghewes</l>
<l>Dat hi der quaetheit wrekere es</l>
<l>Ende dat hem die quadien</l>
<l n="4275">Daer af selen castien</l>
<l>Die rechtere es dat verstaet</l>
<l>Den goeden groet toeuerlaet</l>
<l>Want hi es besceermere ende hoede</l>
<l>Van horen liue ende goede</l>
<l n="4280">Want en dade hijt diet wel besiet</l>
<l>Den onnoselen en bleue niet</l>
<l>Ende quadien waer sine sien</l>
<l>Sijn altoes vervaert in dien</l>
<l>Ende wanen hebben opten hals</l>
<l n="4285">Want si altoes duchten ongheuals</l>
<l>Want hem hore quade dade</l>
<l>Wroeghen vroech ende spade</l>
<l><b>E</b>nde die goede om dit gherief</l>
<l>Selen den rechtere hebben lief</l>
<l n="4290">Ende hem minnen ende eren met</l>
<l>Want hi in gods stede set</l>
<l>Om elken te doene recht</l>
<l>Beide den here ende den knecht</l>
<l>Ende alle dinc doen gheliken</l>
<l n="4295">Alsoe wel den armen als den riken</l>
<l><b>D</b>en rechtere en sal twiuelen niet</l>
<l>De quaetheit te wrekene iet</l>
<l><b>E</b>en phylosophe aldus sprect</l>
<l>Rechtere die quaetheit niet en wrect</l>
<l n="4300">Maect uele quaetdien van dien</l>
<l>Want si tgherechte nien ontsien</l>
<l>Een rechtere die nie en corrigeert</l>
<l>Wet dat hi den quaden mesdoen leert</l>
<l>Ende oec es hi dat verstaet</l>
<l n="4305"><milestone unit="fol" n="31ra"/> Mede sculdech der mesdaet</l>
<l>Want hadde hine te tide verdaen</l>
<l>Sone haddi nemmer args ghedaen</l>
<l><b>M</b>en sal altoes die heren</l>
<l>Ende oec die rechteren eren</l>
<l n="4310">Want si sitten in gods stede</l>
<l>Ende berechten gods volc mede</l>
<l>Sine berechten haer volc niet</l>
<l>Maer gods volc diet wel besiet</l>
<l>Daer omme sal mense eren dat verstaet</l>
<l n="4315">Weder si sijn goet oft quaet</l>
<l><b>E</b>en quaet rechter was pylatus</l>
<l>Nochtan sprac cristus tote hem aldus</l>
<l>Dune hads ghene macht in mi</l>
<l>En waert van bouen niet verleent di</l>
<l n="4320">Hier bi mach elc wel verstaen</l>
<l>Ende oec proeuen sonder waen</l>
<l>Dat elc rechtere sijn ambacht</l>
<l>Houdt vander gods cracht</l>
<l><b>T</b>folc noch sijn goet diet wel besiet</l>
<l n="4325">En es heren van den lande niet</l>
<l>Maer liede ende goet wet dat wale</l>
<l>Sijns god ons heren altemale</l>
<l>Want hijt al maecte ende gaf</l>
<l>Ende es daer ene hoede af</l>
<l n="4330">Als een drossate des sijt vroet</l>
<l>Die bestimt sijns heren goet</l>
<l>Ane tgoet en heeft niet die drossate</l>
<l>Maer hi bestimmet ter meester bate</l>
<l><b>D</b>at een rechtere des sijt ghewes</l>
<l n="4335">Dien gods volc beuolen es</l>
<l>Tonrechte neemt lijf oft goet</l>
<l>Wet dat hi uele meer mesdoet</l>
<l>Ende oec hem es mere blame</l>
<l>Dant deen mensche den anderen name</l>
<l n="4340"><b>D</b>ie rechtere heet een rechtere omdat</l>
<l>Hi recht doen sal in elker stat</l>
<l><milestone unit="fol" n="31rb"/> Ia alsoe verre dat verstaet</l>
<l>Alse sine iuridictie gaet</l>
<l>Maer soe wanneer dat here gheit</l>
<l n="4345">Vte diere gerechtecheit</l>
<l>En es hi rechtre nemmer dan dat</l>
<l>Maer een valsch crummere es hi bat</l>
<l>Dien god lonen sal daer af</l>
<l>Na dat hi tfonnesse hier gaf</l>
</div>
<div type="chapter"><head type="chapter">Vanden ondersceide der wraken</head>
<l n="4350"><b>E</b>en rechtre en sal hem niet vermiden</l>
<l>Hi en sal in allen tiden</l>
<l>Wreken wel die quaetheit</l>
<l>Ia na goede bescedenheit</l>
<l>Ende na vsage ende wet</l>
<l n="4355">Die dat lant heeft gheset</l>
<l><b>M</b>aer men heeft in ouden stonden</l>
<l>Valsche lereren vonden</l>
<l>Die segghen wouden alsoe</l>
<l>Dat den mensche nien werde vroe</l>
<l n="4360">Maer quaetheit wrake groot no clene</l>
<l>Maer gode onsen here allene</l>
<l>Alsoe verre als aen dlijf ghinghe</l>
<l>Ende toenden daer toe dese dinghe</l>
<l><b>O</b>nse here seit gheeft mi die wrake</l>
<l n="4365">Ende ic sal lonen die sake</l>
<l>Ende oft men v an dene wanghe smit</l>
<l>Soe biedt die andre daer toe mit</l>
<l>Ende eest datmen v neemt een cleet</l>
<l>Soe biedt den mantel met ghereet</l>
<l n="4370"><b>O</b>ec soe proefden si daer toe</l>
<l>Dat autoriteyt dat spreect alsoe</l>
<l>En wil niemen doemen ende ghi</l>
<l>En werdt neit ghedoemt daer bi</l>
<l>Ende want si dat qualec verstoeden</l>
<l n="4375">Soe willics v te rechte beuroeden</l>
<l>Alsoe alst meerster albertaen</l>
<l>In sinen boeke doet verstaen</l>
<l><milestone unit="fol" n="31va"/> Alsoe ict las in dat latijn</l>
<l>Ghelijc dat inden lichame sijn</l>
<l n="4380">Vele lede als ghi moeghet merken</l>
<l>Die alle diuerse werke werken</l>
<l>Alsoe sijn onder die menschen met</l>
<l>Diuerse ambachte gheset</l>
<l><b>E</b>en ambacht es ghegheuen</l>
<l n="4385">Hen die geestelike leuen</l>
<l>Ende een ander als wi lesen</l>
<l>Hem die ter werelt wesen</l>
<l><b>D</b>at derde hoert den rechtere toe</l>
<l>Nv hoert ic seggu alse hoe</l>
<l n="4390">Ic v dit nv sal bedieden</l>
<l>Tote den gheesteliken lieden</l>
<l>Es dit woert ghesproken dat verstaet</l>
<l>Eest datmen v an dene wanghe slaet</l>
<l>Soe biedt die ander ghereet</l>
<l n="4395">Ende neemt men v dat cleet</l>
<l>Soe biedt den mantel mede</l>
<l>Dit hoert ter gheestelijchede</l>
<l>Maer ten werenliken lieden hoert</l>
<l>Van allen rechte toe dit woert</l>
<l n="4400">Dat men cracht met crachte sal</l>
<l>Besceidenlec weren ouer al</l>
<l>Den rechtere hoert toe dit woert</l>
<l>Dat ghi hier nv hebt ghehoert</l>
<l>Dat sente paulus ghewaeght</l>
<l n="4405">Dats dat die rechtere zwaert draeght</l>
<l>Dat het niet en es sonder sake</l>
<l>Want het es om die wrake</l>
<l>Te doene ouer die quadien</l>
<l>Om donnosele te beurien</l>
<l n="4410">Ende te besceermene van ondade</l>
<l>Die hem doen soude die quade</l>
<l><b>N</b>v soe seldi horen voert</l>
<l>Wat den ghenen wel toe hoert</l>
<l>Die vonnesse vte gheuen</l>
<l n="4415"><milestone unit="fol" n="31vb"/> Alsoe ict vant bescreuen</l>
</div>
<div type="chapter"><head type="chapter">Wat hem toe hoert die vonnessen wisen selen</head>
<l><b>D</b>ie ghene die daer toe sijn gheset</l>
<l>Dat si sitten inden stoel der wet</l>
<l>Ende vonnessen wisen daer</l>
<l>Wet dat hore staet es swaer</l>
<l n="4420">Daer men ere lijf ende goet</l>
<l>Wisen ende ontwisen moet</l>
<l>Daer men alsoe scone verseit</l>
<l>Loghene alse die waerheit</l>
<l><b>E</b>nde want si sitten tiere stede</l>
<l n="4425">In den stoel der gherectichede</l>
<l>Van gods weghen des seker sijt</l>
<l>Soe sijn si dan vermalendijt</l>
<l>Ende verwijst metten vingheren ons heren</l>
<l>Die daer oec gherechtecheit keren</l>
<l n="4430"><b>W</b>iste een scepen wat hi ware</l>
<l>Hi soude beuen altoes van vare</l>
<l>Soe wanner hi sitten ghinghe</l>
<l>Tien ordele in ghedinghe</l>
<l>Dan soudi trecken vore sine oghen</l>
<l n="4435">Dordeel dat onse here sal toeghen</l>
<l>Ten ionxsten daghe daer hi al</l>
<l>Doeght ende archeit lonen sal</l>
<l><b>S</b>euen poente principale</l>
<l>Horen hem toe dat wet wale</l>
<l n="4440">Die daer toe sijn gheset</l>
<l>Dat si sitten in die wet</l>
<l>Diere ic v segghen wille viere</l>
<l>Nv hoert ic segghese v sciere</l>
<l><b>D</b>ierste poent dats wijsheit</l>
<l n="4445">Dander es gherechtecheit</l>
<l>Dat derde es verbeidenlechede</l>
<l>Dat vierde gods vrese mede</l>
<l><b>W</b>ijsheit moet hem horen toe</l>
<l>Sonderlinghe ic seggu hoe</l>
<l n="4450"><milestone unit="fol" n="32ra"/> Die saken sijn menegherande</l>
<l>Die daghelijcs comen vore hande</l>
<l>Ende diese al sal besceiden</l>
<l>Moet hebben uele wijsheiden</l>
<l><b>S</b>alomon dus bescreuen heeft</l>
<l n="4455">Eer ghi v vonnesse v gheeft</l>
<l>Seldi v wijslec vore dincken</l>
<l>Ende vter waerheit twint wincken</l>
<l><b>W</b>aermen waerheit vliet</l>
<l>Seker daer en es god niet</l>
<l n="4460">Maer die duuel speelt daer mede</l>
<l>Want god es selue die waerhede</l>
<l><b>E</b>en wijs phylosophe seit</l>
<l>Soe waer dat gherechtecheit</l>
<l>Ghebrect alsoe goet als iet</l>
<l n="4465">Daer en es volmaectheit niet</l>
<l>Gherechtecheit in hare heeft</l>
<l>Dat si elken dat sine gheeft</l>
<l>Ende nieman en wilt honen</l>
<l>Noch oec gheueinstheit tonen</l>
<l n="4470">Ende wie anders doet wet dat hi</l>
<l>Niet gherecht maer valsch si</l>
<l><b>S</b>cepen die hem huren laet</l>
<l>Om dat gherechtecheit voert gaet</l>
<l>Mesdoet vele meer des sijt vroet</l>
<l n="4475">Dan hi die symonie doet</l>
<l>Oft hore vonnessen daer omme scorssen</l>
<l>Dat siere goet wt willen porssen</l>
<l>Sijn vermalendijt euwenlike</l>
<l>Ende ghewijst vte hemelrike</l>
<l n="4480">Wat verdient hi segt mi dan</l>
<l>Die quaet vonnesse wijst den man</l>
<l>Ende gods vonnesse vercopen</l>
<l>Ende dat contrarie doen lopen</l>
<l>Ende die waerheit wederstaen daer</l>
<l n="4485">Die god selue es voerwaer</l>
<l>Alse tullius die wise man</l>
<l><milestone unit="fol" n="32rb"/> In sinen boeke wel segghen can</l>
<l>Ende dauid ende andre heren</l>
<l>Die van desen dinghen leren</l>
<l n="4490">Hadde een mensche al die weldaet</l>
<l>Daer al ertrike met omme gaet</l>
<l>Ende waer hi ongherecht iet</l>
<l>Al die weldaet en holpem niet</l>
<l>Want gherechtecheit es een licht</l>
<l n="4495">Daer hemelrike es op ghesticht</l>
<l>Ende alle doeght ende ere mede</l>
<l><b>G</b>hi die daer sijt in die stede</l>
<l>Des ordels daghelike</l>
<l>Peinst dat ghi sekerlike</l>
<l n="4500">Tote dien ordele moet comen</l>
<l>Daer god selue sal doemen</l>
<l>Ende na sine gherechtecheit sal</l>
<l>Goet ende quaet oec loenen al</l>
<l>Daer ghi v ordeel selt ontfaen</l>
<l n="4505">Na dat ghijt hier hebt ghedaen</l>
<l>Daer spreken smeken noch mieden</l>
<l>Twint en selen moghen dieden</l>
</div>
<div type="chapter"><head type="chapter">Datmen inden vonnessen niet verhaesten en sal</head>
<l><b>T</b>selker stat pleeght men te gheuen</l>
<l>Vonnessen na recht bescreuen</l>
<l n="4510">Int loey ende in andren boeken</l>
<l>Daer men dat recht in sal soeken</l>
<l><b>E</b>nde tselker stat hebbic vernomen</l>
<l>Wijst men na out heercomen</l>
<l><b>T</b>selker stat wijst men des sijt vroet</l>
<l n="4515">Na dat den wisers duncket goet</l>
<l>Wt haren hoefde sijds ghewes</l>
<l>Dat een anxtelec dinc es</l>
<l>Dat hem liede onderwinden</l>
<l>Loye ende die rechte te venden</l>
<l n="4520">Die in die scrijfture sijn blint</l>
<l>Ende van rechte en weten twint</l>
<l><milestone unit="fol" n="32va"/> Want die ghene die weten wale</l>
<l>Loy decreten ende decretale</l>
<l>Bible ende propheten</l>
<l n="4525">Phylosophen ende poeten</l>
<l>Twiuelen dicke in uele dinghen</l>
<l>Hoe sise te rechte moghen ghebringhen</l>
<l>Hoe sal moghen segt mi dan</l>
<l>Dat recht gheweten een leec man</l>
<l n="4530"><b>D</b>aer omme salmen in der waerheiden</l>
<l>Vonnessen met verbeidentheiden</l>
<l>Ende met goeder liberatien</l>
<l>Soe dat god met siere gratien</l>
<l>Hen vertoene dat beste dan</l>
<l n="4535">Van dien daer si twiuelen an</l>
<l>Een phylosophe maect ons ghewes</l>
<l>Dat dat een wijs wisere es</l>
<l>Die de dinc cort verstaen heeft</l>
<l>Ende traechlec sijn vonnesse gheeft</l>
<l n="4540"><b>M</b>en sal scuwen sonderlinghe</l>
<l>Inden vonnessen twee dinghe</l>
<l>Dats haesteghede ende gramhede</l>
<l>Soe waer dese twee houden stede</l>
<l>Daer eest meslijc sonder waen</l>
<l n="4545">Oft dat recht sal voert gaen</l>
</div>
<div type="chapter"><head type="chapter">Datmen inden vonnessen gode ontsien sal</head>
<l><b>I</b>n vonnessen salmen sere</l>
<l>Gode ontsien onsen here</l>
<l>Want hi alle waerheit kint</l>
<l>Hem en es verborghen twint</l>
<l n="4550">Die wise salomon dit woert seit</l>
<l>Gods vrese es beghin der wijsheit</l>
<l>Sekerleke dat es waer</l>
<l>En was noyt wijsheit daer</l>
<l>Die gods vrese niet en was</l>
<l n="4555">Alle dinc sijt seker das</l>
<l>Die men buten gods vrese doet</l>
<l><milestone unit="fol" n="32vb"/> Die moet vallen onder voet</l>
<l>Die scalke rade connen vinden</l>
<l>Ende die met loesheiden binden</l>
<l n="4560">Die heten die vroeden nv</l>
<l>Maer si sijn valsch dat seggic v</l>
<l><b>A</b>ldus en seldi doemen niet</l>
<l>Watter v na ghesciet</l>
<l>Dinc die v niet toe en hoert</l>
<l n="4565"><b>G</b>hine selt oec niet doemen voert</l>
<l>Ieghen redene ende ieghen recht</l>
<l><b>G</b>hine selt oec niet doemen echt</l>
<l>Sonder grote voresienechede</l>
<l><b>G</b>hine selt oech niet doemen mede</l>
<l n="4570">In gramheiden haestelike</l>
<l>Noch doemen oec die ghelike</l>
<l>Sonder die vrese ons heren</l>
<l>Ghi selt v oec daer toe keren</l>
<l>Dat ghi gheen vonnesse en selt gheuen</l>
<l n="4575">Ghi en siter soe toe gedreuen</l>
<l>Dat ghijt sculdech to doene sijt</l>
<l>Metten rechte telker tijt</l>
<l>Die anders sijn vonnesse gheeft</l>
<l>Wet dat hi in crancken poente leeft</l>
<l n="4580">Ende dat god van hemelrike</l>
<l>Hem doemen sal zwaerlike</l>
</div>
<div type="chapter"><head type="chapter">Dat ondersceedt tusschen den prince ende den tijran</head>
<l><b>S</b>eneca maect ons ghewes</l>
<l>Welc dat ondersceedt es</l>
<l>Tusschen den prince ende den tyran</l>
<l n="4585">Dus seiter toe die wise man</l>
<l>Dat allene goedertierenheit</l>
<l>Daer tusschen maect ondersceit</l>
<l>Want een landshere onghenadech</l>
<l>Fel ghierech ende ouerdadech</l>
<l n="4590">Ende lieuer heeft siere liede goet</l>
<l>Dan hi vonnesse oft recht doet</l>
<l><milestone unit="fol" n="33ra"/> Ende luttel ontsien den ban</l>
<l>Dat es seker een tyran</l>
<l><b>D</b>ie wise seneca hi seit</l>
<l n="4595">Dat tsprinsen goedertierenheit</l>
<l>Sijn rike can doen meerren</l>
<l>Ende setten in groter eren</l>
<l><b>N</b>och seit seneca dit woert</l>
<l>Dat niemanne bat toe en hoert</l>
<l n="4600">Goedertierenheit dan den prinche</l>
<l>Dat es hem een poent van winsche</l>
<l><b>I</b>n tullius boeke wi lesen</l>
<l>Dat landsheren selen wesen</l>
<l>Niet wracghier no fel</l>
<l n="4605">Ende dat proeft hi bider bie wel</l>
<l><b>B</b>ien sijn selc van naturen</l>
<l>Dat si lichte werden in rueren</l>
<l>Ende gram ghemaect sijn saen</l>
<l>Ende thant ter wraken vaen</l>
<l n="4610">Nochtan vint men dat wale</l>
<l>Dat haer coninc es sonder strale</l>
<l>Om dat hi nieman en sal steken</l>
<l>Noch sine euelen moet wreken</l>
<l>Maer sachte sijn van moede</l>
<l n="4615">Ende alle dinc setten int goede</l>
<l>Na dien dat dit stom beestkijn</l>
<l>In siere naturen es soe fijn</l>
<l>Soe selen princhen ende landsheren</l>
<l>Hem ter goedertierenheit keren</l>
<l n="4620"><b>D</b>ie beste scat die hebben mach</l>
<l>Een prinche alsic bescreuen sach</l>
<l>Dats dat hi wel ghemint si</l>
<l>Van sinen lieden verre ende bi</l>
<l>Want hine mach twaren</l>
<l n="4625">Niet langher wel varen</l>
<l>Dan willen sine goede liede</l>
<l>Wat soude hem beter miede</l>
<l>Hets hem uele beter dan rijcheit</l>
<l><milestone unit="fol" n="33rb"/> Maer cracht ende ouerdadechheit</l>
<l n="4630">Salmen rechten wats ghesciet</l>
<l>Des en mach men laten niet</l>
<l><b>E</b>nde sunderlinghe wet wel dat</l>
<l>Moet men rechten in ene stat</l>
<l>Scarpelec ende ongheuiert</l>
<l n="4635">Daer men ghemein orber hantiert</l>
<l>Ende wet dat die alle dine</l>
<l>Wreken woude na sijn ghehinc</l>
<l>Dat hi sine vriende verdriuen</l>
<l>Soude ende allene bliuen</l>
<l n="4640">Ende viande soe uele beiaghen</l>
<l>Dat hijt niet en mochte gedraghen</l>
<l>Een landshere sal sinen lieden</l>
<l>Een lieflec aenscijn altoes bieden</l>
<l>Drie dinghe soe horen toe</l>
<l n="4645">Den lanshere ende seggu hoe</l>
<l>Gherechtecheit ende goedertierenheit</l>
<l>Ende daer toe bescedene meltheit</l>
<l><b>V</b>oert sal elc prinche sonder waen</l>
<l>Goede liede gherne ontfaen</l>
<l n="4650">Die vanden goeden sijn comen</l>
<l>Dat moet hem altoes vromen</l>
<l>Ende die oec te rade lesen</l>
<l>Die fel no ghierech en wesen</l>
<l>Want den ghiereghen en salmen niet</l>
<l n="4655">Te nausten ghelouen wats ghesciet</l>
<l>Alsoe als alle die wise segghen</l>
<l>Die wijsheit in boeken legghen</l>
<l>Die ghiereghe can rechte breken</l>
<l>Ende heymelec met vianden spreken</l>
<l n="4660">Ende die vriende verraden</l>
<l>Ende verliesen borghe ende staden</l>
<l><b>E</b>lc here doe vroech ende spade</l>
<l>Die ghiereghe wt sinen rade</l>
<l>Want die heyleghe paulus seit</l>
<l n="4665">Ghierecheit es wortele van alder quaetheit</l>
<l><milestone unit="fol" n="33va"/> <b>D</b>ie prinche hi es ene hoede</l>
<l>Van siere liede lijf ende goede</l>
<l>Ende neemt hi hem dat sekerlike</l>
<l>Soe verboert hi dan sijn rike</l>
<l n="4670"><b>E</b>en wijs phylosophe aldus spreect</l>
<l>Die prinche die sinen liden ontreect</l>
<l>Lijf oft goet sonder vonnes</l>
<l>Dat het quader dan roef es</l>
<l>Want hi die ghene selue ontgoet</l>
<l n="4675">Die van hem souden sijn behoet</l>
<l>Hets een quaet herde dat weten wilt</l>
<l>Die sijns here scape selue vilt</l>
<l>Want die liede diet wel besiet</l>
<l>En sijn tsprinchen liede niet</l>
<l n="4680">Maer gods diet al gheeft ende gaf</l>
<l>Die prinche esser maer herde af</l>
<l>Ende hoedt hi gods scape qualike</l>
<l>Hi darfter omme hemelrike</l>
<l><b>D</b>ie ander boec int hier nv</l>
<l n="4685">Daer in ic hebbe gheset v</l>
<l>Van dinghen die lichamelec sijn</l>
<l>Alsoe icse vant int latijn</l>
<l>Dats datmen sien ende tasten mach</l>
<l><b>N</b>v sal ic v voert doe ghewach</l>
<l n="4690">Van dinghen wet wel van dien</l>
<l>Niemen tasten en mach no sien</l>
<l>Maer metten hoerne verstaen moet</l>
<l>Die gramarijn des sijt vroet</l>
<l>Hiet al sulke dinghe res</l>
<l n="4695">Dat zwaer gnoech te verstane es</l>
</div>
</div>
<div type="part"><head type="part"><milestone unit="fol" n="33vb"/> Hier beghint die derde boec<b>.</b> </head>
<div type="chapter"><head type="chapter comment">[Proloog]</head>
<l><b>D</b>ie derde boec gaet hier ane</l>
<l>Die v sal doen te verstane</l>
<l>Van dinghen alsic dede ghewach</l>
<l>Diemen sien no tasten en mach</l>
<l n="4700">Dat leken lieden sal sijn swaer</l>
<l>Maer ic hoept te settene soe claer</l>
<l>Dat ic hope sonder waen</l>
<l>Dat het elc sal wel verstaen</l>
<l>Diet met tastene wilt gronderen</l>
<l n="4705">Ende daer op bliuen ende studeren</l>
<l>Arestotiles hi seeght waer</l>
<l>Den studere en es niet te swaer</l>
<l>Men en mach hier inder tijt</l>
<l>Niet ghewinnen des seker sijt</l>
<l n="4710">En moet met arbeide wesen</l>
<l>Als ic vore hebbe ghelesen</l>
<l>Ia hemelrike des sijt vroet</l>
<l>Men inder tijt verdienen moet</l>
<l>Met arbeide ende met sorghen</l>
<l n="4715">Nochtan en heeft nieman morghen</l>
</div>
<div type="chapter"><head type="chapter"><milestone unit="fol" n="34ra"/> Van gherechtecheiden</head>
<l><b>G</b>herechtecheit sekerlike</l>
<l>Es porterse van hemelrike</l>
<l>Want sine laet daer niemanne inne</l>
<l>Hine si gherecht van sinne</l>
<l n="4720">Ende hine hebbe haer hier ghedient</l>
<l>Ghetrouwelike als haer vrient</l>
<l>Gherechtecheit sijds ghewes</l>
<l>Datmen elken gheue dat sine es</l>
<l>Noch anders en begheert nach no dach</l>
<l n="4725">Dan datmen met rechte behouden mach</l>
<l>Ende niemanne en helpe no en rade</l>
<l>Dat enen anderen bringhe in scade</l>
<l><b>E</b>en phylosophe sprect alsoe</l>
<l>Die enen anderen helpt daer toe</l>
<l n="4730">Dat hi onrechs ouer coemt</l>
<l>Es te rechte wel verdoemt</l>
<l>Ende dat hi es alsoe wale</l>
<l>Schuldech alse die principale</l>
<l>Want en hadt sine hulpe ghedaen</l>
<l n="4735">Dander waers lichte ontgaen</l>
<l><b>M</b>eester tullius doet ons bekent</l>
<l>Gherechtecheit es fondament</l>
<l>Alre eren in alre wisen</l>
<l>Sonder haer en es niet te prisen</l>
<l n="4740"><b>N</b>och beuroedt ons tullius des</l>
<l>Dat gherechtecheit vrouwe es</l>
<l>Alre doeght conninghe</l>
<l>Ende wie die heeft inden sinne</l>
<l>Dat die alle dinc verwint</l>
<l n="4745"><b>S</b>eneca doet ons bekint</l>
<l>Maect v der redenen onderdaen</l>
<l>Soe verwindi alle dinc saen</l>
<l><b>G</b>heen dinc nes eersam no volmaect</l>
<l>Daer gherechtecheit iet in laect</l>
<l n="4750">In allen tiden ende ouer al</l>
<l>Men gherechtecheit beseghen sal</l>
<l><milestone unit="fol" n="34rb"/> Ende soe waer men diere niet en pliet</l>
<l>Seker daer en en god niet</l>
<l>En die dinc moet onlanghe staen</l>
<l n="4755">In vorespoede dats sonder waen</l>
<l><b>P</b>lato seit dat scalke wijsheit</l>
<l>Contrare es der gherechtecheit</l>
<l>Ende omme dat tfondament es quaet</l>
<l>Daer omme eest dat si onlanghe staet</l>
<l n="4760"><b>G</b>herechtecheit pleeght sulc te sine</l>
<l>Dat si den viant gheuet tsine</l>
<l>Alsoe gheerne alsi den vrient doet</l>
<l>Want haer en dunct gheen dinc goet</l>
<l>Daer men elken tsine niet en gheeft</l>
<l n="4765">Dits dat si van naturen heeft</l>
<l><b>S</b>eneca seit dat gherechtecheit</l>
<l>Swighende in smenschen herte leit</l>
<l>Ende wijster tsine elken man</l>
<l>Alse verre als sijt ghegronden can</l>
<l n="4770"><b>M</b>aer sulke liede sijn soe ghedaen</l>
<l>Als dat recht ieghen hem sal gaen</l>
<l>Soe willen sijt doen weder keren</l>
<l>Gode onsen here tonneren</l>
<l>Want die recht wilt weder plechten</l>
<l n="4775">Hi wilt ieghen gode vechten</l>
<l>Want soe wie recht weder staet</l>
<l>Weder vecht gode dat verstaet</l>
<l>Ende god als hem dunct tijt</l>
<l>Wreket swaerlike des seker sijt</l>
<l n="4780">Si bleuen alle verwonnen die</l>
<l>Die ieghen gode vechten ye</l>
<l>Gherechtecheit es ene cracht</l>
<l>Die staende hout dach en nacht</l>
<l>Der menschen eendrachtechede</l>
<l n="4785">Ende alle orberleecheit mede</l>
<l>Ende waer men onrecht wil hanteren</l>
<l>Daer moet men altoes discorderen</l>
<l>Alle dorloghen twaren</l>
<l><milestone unit="fol" n="34va"/> Die vore desen tijt waren</l>
<l n="4790">Ende noch selen sijn alsoe</l>
<l>Comen van onrechte toe</l>
<l>Want gaue men elekn tsijn</l>
<l>Het soude selden twijst sijn</l>
<l>En daedt gherechtecheit vorwaer</l>
<l n="4795">Die mensche en dochte niet een haer</l>
<l>Nienne en souden tsinen bliuen</l>
<l>Daer omme sijn si wel keytinen</l>
<l>Die scalke wijsheit vinden</l>
<l>Daer si trecht met verblinden</l>
<l n="4800">Alse taelmanne ende auecaten</l>
<l>Doe om hare borsen baten</l>
<l>Scalke vonde venden conen</l>
<l>Daer si dat recht mede honen</l>
<l>Nochtan en mach men wats gheschiet</l>
<l n="4805">Gherechte waerheit breken niet</l>
<l>Si moet emmer bliuen dat si es</l>
<l>Wien lief wien leet sijds ghewes</l>
</div>
<div type="chapter"><head type="chapter">Noch van gherechtecheiden</head>
<l><b>E</b>en vroet man seit dat gherechtecheit</l>
<l>Herde gaet sonder wijsheit</l>
<l n="4810">Want wijsheit en doch meer no min</l>
<l>Daer gherechtecheit nien es in</l>
<l><b>I</b>n tullius boeke wi oec lesen</l>
<l>Dat men gherecht en mach wesen</l>
<l>Die doet oft bedroefhede</l>
<l n="4815">Allende oft armoede mede</l>
<l>Oft ander mesquame mede</l>
<l>Oft om deze laet te doene iet</l>
<l>Daer gherechtecheit toe hoert</l>
<l><b>N</b>och set tullius dit voert</l>
<l n="4820">Dat men nieman soe ongherecht en si</l>
<l>Hem en si sulc stont noet dat hi</l>
<l>Gherechtecheiden plie</l>
<l>Als een houtrouere die</l>
<l>Van uele rouers hoetman es</l>
<l n="4825"><milestone unit="fol" n="34vb"/> Woudi des sijt ghewes</l>
<l>Die proien delen onghelike</l>
<l>Si mochten dan haestelike</l>
<l>Dien hoetman nemen dleuen</l>
<l>Of sijn gheselscap begheuen</l>
<l n="4830">Aldus en es nieman soe quaet</l>
<l>Noch soe ongherecht dat verstaet</l>
<l>Noet en dwinghen nv oft echt</l>
<l>Dat hi wesen moet gherecht</l>
<l><b>D</b>ie comen wille ter hoegster eren</l>
<l n="4835">Moet hem ter gherechtecheit keren</l>
<l>Als ons salomon seit nv hoert</l>
<l>Dits een herde goet woert</l>
<l><b>D</b>ie volgt der gherechtechede</l>
<l>Ende der ontfermecheden mede</l>
<l n="4840">Hi sal sonder meswinden</l>
<l>Leuen ende glorie vinden</l>
<l parse="ignore">Ende wet inder waerheiden</l>
<l>Dat in dese rike werdt ghestruweert</l>
<l>Ende in vremden handen ghekeert</l>
<l n="4845">Waer omme verliest menech here</l>
<l>Beide sijn lant ende sine ere</l>
<l>Anders dan om dongherechtecheit</l>
<l>Daer hi vroech nede spade met omme gheit</l>
<l><b>A</b>lse ihesus sydracs sone</l>
<l n="4850">In sijn boec seit herde scone</l>
<l><b>M</b>enech rike sonder waen</l>
<l>Es in vremder hant ghegaen</l>
<l>Om donwetteghe leuen</l>
<l>Dat die daer in dreuen</l>
<l n="4855"><b>L</b>oy decreten ende decretale</l>
<l>Ende die rechte altemale</l>
<l>Sijn ghesticht op gherechticheide</l>
<l>Alsoe ic v hier voren seide</l>
<l><b>G</b>herechtecheit heeft sunderlinghe</l>
<l n="4860">In hare drie edele dinghe</l>
<l><milestone unit="fol" n="35ra"/> Dierste es eersamlec leuen</l>
<l>Dander elken tsine gheuen</l>
<l>Dat derde er niemanne deren</l>
<l>Dese drie poenten sal begheren</l>
<l n="4865">Elc mensche lude ende stille</l>
<l>Die in eren leuen wille</l>
<l>Ende wien een ghebrect van desen</l>
<l>En mach in ern niet wesen</l>
</div>
<div type="chapter"><head type="chapter">Van redenen</head>
<l><b>R</b>eden heeft twee bediede</l>
<l n="4870">Deen es sprake der liede</l>
<l>Dat ander es dat verstaet</l>
<l>Onderkinnen goet ende quaet</l>
<l>Dat uter herten coemt ghegaen</l>
<l>Als ons her seneca doet verstaen</l>
<l n="4875"><b>D</b>ese redene en ene cracht</l>
<l>Die ondersceedt met hare macht</l>
<l>Wele goet ende oec aercheit si</l>
<l>Eersam ende onneersam daer bi</l>
<l>Ende datmen ten besten tie</l>
<l n="4880">Ende dat quade altoes vlie</l>
<l>Soe wat sonder redene ghesciet</l>
<l>En mach ghedurech wesen niet</l>
<l>Ende soe wie redene doet ende mint</l>
<l>Wet dat hi al de wereld verwint</l>
<l n="4885">Aldus sprect meester seneca</l>
<l>Oec volght aldus daer na</l>
<l>Iede die redene niet en volghen</l>
<l>God es op hem verbolgen</l>
<l>Oec es hi tfolcs haet</l>
<l n="4890">Want het spreect al van hem quaet</l>
<l>Ende hine mach oec wats gheschiet</l>
<l>Goeden inde nemen niet</l>
<l><b>E</b>nen meester van groter ere</l>
<l>Waert gheuraecht wilen ere</l>
<l n="4895">Wat beter ware dan gout</l>
<l>Die antwerde die meester bout</l>
<l><milestone unit="fol" n="35rb"/> Dat ghesteente beter ware</l>
<l>Doe wert hem gheuraecht daer nare</l>
<l>Wat beter dan ghesteente si</l>
<l n="4900">Redene es beter antwerde hi</l>
<l>Want daer bouen niet en gaet</l>
<l>Alse te uele steden bescreuen staet</l>
<l parse="ignore">Toten firmamente op ghegaen</l>
<l>Si moeste nochtan in corter stont</l>
<l n="4905">Vallen in den helschen gront</l>
<l>Alse lucifer waerliken</l>
<l>Viel vten hemelriken</l>
<l>Mids hoeuerde inder hellen</l>
<l>Met al sinen ghesellen</l>
<l n="4910">Daer hi euwelec blijft verdoemt</l>
<l>Ende nemmermere vte en coemt</l>
</div>
<div type="chapter"><head type="chapter">Datmen conste leren ende minnen sal</head>
<l><b>N</b>a dien alsic voren seide</l>
<l>Datmen minnen sal rijcheide</l>
<l>Soe sal men conste dan minnen</l>
<l n="4915">Daer men rijcheit met mach ghewinnen</l>
<l>Want rijcheit es dicke gaende</l>
<l>Maer conste si blijft staende</l>
<l>Ende de mensche sal tallen daghen</l>
<l>Sine conste met hem draghen</l>
<l n="4920">Waer hi henen set den moet</l>
<l>Dat en consti niet sijn goet</l>
<l><b>S</b>eneca seit in die scrijfturen</l>
<l>Dat conste dienen der naturen</l>
<l>Dat wijsheid can ghebieden hare</l>
<l n="4925">Oec soe volght hier nare</l>
<l>Dat woert dat kint wale</l>
<l><b>A</b>l eest dat conste liberale</l>
<l>Gheen conste en bringt in</l>
<l>Si vermoruwen des menschen sin</l>
<l n="4930">Ende makene daer toe ghereet</l>
<l><milestone unit="fol" n="35va"/> Dat hi salechheit ontfeet</l>
<l>Maer dandre conste des ghelike</l>
<l>Connen den mensche maken rike</l>
<l>Ende helpen hem in siere noet</l>
<l n="4935">Ende staen hem bi toter doet</l>
<l><b>D</b>aer omme salmen daertoe keren</l>
<l>Kindren dat si consten leren</l>
<l>Daer si hare lijfnare nemen aue</l>
<l>Waert dat hen tgoet begaue</l>
<l n="4940"><b>D</b>ie met consten willen winnen</l>
<l>Sijn broet moet sine conste minnen</l>
<l>Ende daer toe gaen sonder verdriet</l>
<l>Oft sine mach hem hulpen niet</l>
<l>Ende soe hi meer oeffent niet</l>
<l n="4945">Soe hijt uele te bat can</l>
<l>Conste ende oeffeninghe sijn .ij. saken</l>
<l>Die den goeden meester maken</l>
<l><b>H</b>ets gheseit ter menegher tijt</l>
<l>Dat hi nemmermeer en ghedijt</l>
<l n="4950">Ane sijn ambacht diet node doet</l>
<l><b>S</b>eneca maect ons vroet</l>
<l>Dat gheen dinc en es soe goet</l>
<l>Noch dinc gheeft beteren spoet</l>
<l>In striden noch in anderen dinghen</l>
<l n="4955">Alse sijn die oeffeningen</l>
<l>Si maken alle consten licht</l>
<l>Hier aue hebbic gneoegh ghedicht</l>
</div>
<div type="chapter"><head type="chapter">Van doeghden te ghewinnnen ende arch te scuwene</head>
<l><b>E</b>lc mensche sal sunderlinghe</l>
<l>Na doeght staen vore alle dinghe</l>
<l n="4960">Want doeght es een zierlec cleet</l>
<l>Dat bouen alle sierheit gheet</l>
<l>Wie dat dit cleet bringt aen</l>
<l>Es ouer al wel ontfaen</l>
<l><b>M</b>en deerf den mensche prisen niet</l>
<l n="4965">Daer men doeght ende ere ane siet</l>
<l><milestone unit="fol" n="35vb"/> Want hijs ghemint in sinen daghen</l>
<l>Van hem diene noyt en saghen</l>
<l>Ende als hi vander werelt keert</l>
<l>Blijft sinen name altoes gheert</l>
<l n="4970"><b>A</b>ugustinus die heileghe man seit</l>
<l>Dat doeght es hebbelecheit</l>
<l>Die vter herten neemt haer vaert</l>
<l>Ende alle dinc keert ter redenen waert</l>
<l>Ende op alle dinc heeft haet</l>
<l>Die buten redenen iet gaet</l>
<l n="4975"><b>W</b>ie dat doeght wilt beiaghen</l>
<l>Sal tierst moeten vte hem veriaghen</l>
<l>Alle archeit want dese twee</l>
<l>Sijn contrarie emmermee</l>
<l>Waer deen woent wats gheschiet</l>
<l n="4980">Daer en mach dander wonen niet</l>
<l>Want dat een hoert gode toe</l>
<l>Dander den duuel alsoe</l>
<l>Die tsamen nien moeghen gaen</l>
<l>Hier omme doet goet na doeght verstaen</l>
<l n="4985"><b>D</b>ie name vander doeghlijchende</l>
<l>Es beter inder waerhede</l>
<l>Dan al dat goet dat argheit mach</l>
<l>Gheuen tote opten doemsdach</l>
<l>Die hem vore rijcheit niet en scamen</l>
<l n="4990">Haer argheit ende blamen</l>
<l>Wet dat si hen men no mere</l>
<l>En scamen vore onsen here</l>
<l>Die alle herten binnen kint</l>
<l>Ende dien verborghen nes twint</l>
<l n="4995">Ende die van allen loen sal gheuen</l>
<l>Van dat op ertrike was berdreuen</l>
<l><b>T</b>ullius die wise man seit</l>
<l>Dat om doeght ende vromicheit</l>
<l>Die mensche meer werdt ghemint</l>
<l n="5000">Want het mintse wiese kint</l>
<l>Alsoe verre weder ende voert</l>
<l><milestone unit="fol" n="36ra"/> Als men horen name noemen hoert</l>
<l><b>D</b>beste testament van wensche</l>
<l>Dat na hem laten mach die mensche</l>
<l n="5005">Dats dat hi alsoe heb gheleeft</l>
<l>Datmen hem na sijn doet gheeft</l>
<l>Van doeghden ghetughe goet</l>
<l>Ende sijt des seker ende vroet</l>
<l>Wie na hem laet goeden name</l>
<l n="5010">Dat hi vore gode es bequame</l>
<l>Die mensche es ghedisponeert</l>
<l>Van naturen ende gheordeneert</l>
<l>Toten doeghden des sijt vroet</l>
<l>Ende als die mensche quaet doet</l>
<l n="5015">Soe doet hi ieghen sine nature</l>
<l>Hi es ghebeeldt na gods figure</l>
<l>Ende weet wel dat verstaet</l>
<l>Waer hi goet doet oft quaet</l>
<l>Maer die verwoede hoeuerdecheit</l>
<l n="5020">Ende nijt ende ghierecheit</l>
<l>Verwinnen den mensche soe sere</l>
<l>Dat sinen worpen vten kere</l>
<l>Soe dat hi latet met allen</l>
<l>Gods vrese onder vallen</l>
<l n="5025">Noch en roect noch en merct</l>
<l>Wat dat volc van hem sprect</l>
<l>Op dat hi ghenieten mach daer an</l>
<l>Oft sinen viant bederuen dan</l>
<l><b>D</b>oeghde ende anders gheen saken</l>
<l n="5030">Moghen den mensche salech maken</l>
<l>Ende die doeghde sal ghewinnen</l>
<l>Moet sine herte suueren binnen</l>
<l>Van allen arghen twaren</l>
<l>Ende quade ghewoenten laten varen</l>
<l n="5035"><b>H</b>ets ene swaer dine vtermaten</l>
<l>Oude ghewoenten af laten</l>
<l>Die dat vromelec ghedoen can</l>
<l>Dat es seker een vroem man</l>
<l><milestone unit="fol" n="36rb"/> Daeromme sijn goede ghewoenten goet</l>
<l n="5040">Diere hem toe voeght hi es vroet</l>
<l><b>W</b>ildi oec ter doeght keren v</l>
<l>Soe maect quade ghepeinse in v scu</l>
<l>Want quade ghepeinse spade ende vroe</l>
<l>Bringhen quade werken toe</l>
<l n="5045">Ende besmetten den menschen sere</l>
<l>In deuwangelie sprect ons here</l>
<l>Dat men in den mont gaen siet</l>
<l>Dat besmet den mensche niet</l>
<l>Maer dat vter quader herten gaet</l>
<l n="5050">Besmet den mensche dat verstaet</l>
<l>Alse verranesse mort ende ouerspel</l>
<l>Diefte valsch orconde alsoe wel</l>
<l>Ende meneghe quaetheit dat soe wet</l>
<l>Die den mensche sere besmet</l>
<l n="5055"><b>D</b>ie twee dinghe wilt hanteren</l>
<l>Mach hem ieghen archeit weren</l>
<l>Dierste dat hi vroech ende spade</l>
<l>Vlie waer hi mach die quade</l>
<l>Dander dat hi tallen tide</l>
<l n="5060">Ieghen quade begherten stride</l>
<l>Biden welken den menschen werdt</l>
<l>Besmet ende daer inne verherdt</l>
<l><b>G</b>hi selt al van v keren dat</l>
<l>V met gode maect ghehadt</l>
<l n="5065">Ende v keren oec talre doeght</l>
<l>Daer ghi gode met behaghen moeght</l>
<l>Doeght can bat wapenen den man</l>
<l>Dan ocht hi enen halsberch hadde an</l>
<l>Met gheenen dinghen twaren</l>
<l n="5070">En mach men bat bewaren</l>
<l>Ziele ende lijf dan met weldaden</l>
<l>Die daer na doen sijn wel beraden</l>
<l><b>E</b>nde die meeste doeght van wensche</l>
<l>Die hebben mach enech mensche</l>
<l n="5075">Dats dat hi met gansen sinne</l>
<l><milestone unit="fol" n="36va"/> Gode ende sinen euenkersten minne</l>
<l>Want dat heet caritate</l>
<l>God onse here die late</l>
<l>Ons dese twee soe minnen</l>
<l n="5080">Dat wi hemelrike ghewinnen</l>
</div>
<div type="chapter"><head type="chapter">Van hoeuerden</head>
<l><b>H</b>oeuerde es dquaeste venijn</l>
<l>Dat in der werelt mach sijn</l>
<l>Ende luttel yemen wilt kinnen</l>
<l>Dat hi hoeuerde heuet binnen</l>
<l n="5085">Want den hoeuerdeghen dunct dat hi</l>
<l>Alder eren wel werdech si</l>
<l>Ende en wilt oec waerlike</l>
<l>Hebben gheen ghelike</l>
<l>Waer hi comt hem dunct des</l>
<l n="5090">Dat hi die beste vanden hoepe es</l>
<l>Ia int beghin verstaet wel dat</l>
<l>Hoeuerde ieghen gode vermat</l>
<l>Ende en woude hem en gheen vordeel gheuen</l>
<l>Daer dinghelen omme moesten sneuen</l>
<l n="5095"><b>S</b>alomon seit soe waer es hoeuerde</l>
<l>Daer es nijt ende groet onwerde</l>
<l>Ende selden eest daer sonder discoert</l>
<l><b>N</b>och seit salomon voert</l>
<l>Soe waer es oetmoedecheit</l>
<l n="5100">Daer es raste ere ende wijsheit</l>
<l><b>D</b>ie houerdeghe in elken stede</l>
<l>Begheert sijns selfs hoefstede</l>
<l>Ende vore waerheit ghelouets mi</l>
<l>Bouen die ghene die hem sijn bi</l>
<l n="5105">Hoeuerde was seker dat beghin</l>
<l>Van allen sonden ende niet min</l>
<l><b>I</b>hesus sydrac maect ons ghewes</l>
<l>Dat die hoeuerdeghe mensche es</l>
<l>Van gode te male vernoyeert</l>
<l n="5110">Want sijn herte es ghekeert</l>
<l>Van gode in al sijn doen</l>
<l><milestone unit="fol" n="36vb"/> Noch seit her salomoen</l>
<l>Hoeuerde es ghehaedt dat wet</l>
<l>Vore gode ende den mensche met</l>
<l n="5115"><b>H</b>oeuerde es van dien aerde</l>
<l>Dat si noyt menschen en spaerde</l>
<l>Sine woude bouen hem clemmen</l>
<l>Hoeuerde en mach nieman temmen</l>
<l>Si blijft altoes euen wreet</l>
<l n="5120">Ende ter wraken altoes ghereet</l>
<l>Nochtan es wrake al wi lesen</l>
<l>Een dquaetste dine dat mach wesen</l>
<l>Ende dat meer der zielen scaedt</l>
<l>Want het god selue weder raet</l>
<l n="5125">Daer hi sprect gheeft mi die wrake</l>
<l>Ende ic sal loenen die sake</l>
<l><b>H</b>oeghe clemmen hoe dat gaet</l>
<l>Dat es der hoeuerden staet</l>
<l>Hoe hoegh si clemmen nochtan soude si</l>
<l n="5130">Hoghere clemmen mochtsi</l>
<l><b>D</b>ie goede iop sprac hier omme</l>
<l>Al waert dat die hoeuerde clomme</l>
<l>Soe hoghe na haren gheuoeghe</l>
<l>Dat haer thoeft ten hemele sloeghe</l>
<l n="5135">Nochtan moest si waerlijc</l>
<l>Neder vallen in dat slijc</l>
<l><b>I</b>hesus sydracs sone hi seit</l>
<l>Dat onrecht ende stridachtecheit</l>
<l>Dat goet te quiste doen gaen</l>
<l n="5140">Oec diet hi mede verstaen</l>
<l>Een huys dat es alte rike</l>
<l>Ende te verweent die ghelike</l>
<l>En mach niet hebben langhen spoet</l>
<l>Alte uele en was noyt goet</l>
<l n="5145"><b>A</b>lsmen al ghebrec verdrijft</l>
<l>Hoeuerde dan allene blijft</l>
<l>Si es te verdriuene soe quaet</l>
<l>Want haer wortele soe vaste staet</l>
<l><milestone unit="fol" n="37ra"/> Dat mense niet verdriuen en can</l>
<l n="5150">Daer omme seit die wise man</l>
<l>Die houerde in hem kint</l>
<l>Nochtan hire altemale in wint</l>
<l>Daer omme eest die sorghelecste zonde</l>
<l>Die men noemen mach met monde</l>
<l n="5155">Want si hore houerde niet en kinnen</l>
<l>Ende steruen alsoe daer binnen</l>
<l>Sonder kinnesse ende beru</l>
<l>God make ons houerde schu</l>
</div>
<div type="chapter"><head type="chapter">Van nydecheiden</head>
<l><b>N</b>ydecheit heeft sulken aert</l>
<l n="5160">Dat si den ghenen meest beswaert</l>
<l>Diese in dat herte draeght</l>
<l>Want sine nacht ende dach knaecht</l>
<l><b>D</b>ie nideghe hine nes nemmermeer blide</l>
<l>Dan allene in dien tide</l>
<l n="5165">Als hi sinen euenkersten siet</l>
<l>Hebben scade ende verdriet</l>
<l>Ende nemmermeer nes hi gram ghemoet</l>
<l>Dan om sijns euenkerstens voerspoet</l>
<l><b>S</b>ocrates maect ons ghewes</l>
<l n="5170">Dat nidecheit anders niet en es</l>
<l>Dan haet ende bedroeftheit</l>
<l>Om eens anders salecheit</l>
<l>Ende alsoe hi werdt verblijt sere</l>
<l>Dien goet ghesciet ende ere</l>
<l n="5175">Alsoe werdt die nideghe man</l>
<l>In sinen herte bedroeft dan</l>
<l><b>D</b>aer omme soe seit een lerare</l>
<l>Mochtet sijn dat recht ware</l>
<l>Dat een nideghe mochte sien</l>
<l n="5180">Alder liede goet ghescien</l>
<l>Soe dat hi int herte sine</l>
<l>Van elken lede pine</l>
<l><b>N</b>och staet daer bescreuen</l>
<l>Men mach den nideghen gheuen</l>
<l n="5185"><milestone unit="fol" n="37rb"/> Niet meer vloeken dan dat hi</l>
<l>Langhe in desen leuene si</l>
<l>Want soe hi langher leeft</l>
<l>Soe hi meer sijns onwils heeft</l>
<l><b>C</b>assiodorus die goede rethorijn</l>
<l n="5190">Scriuet dus in den boeke sijn</l>
<l>Soe wat dat men van nidecheiden seit</l>
<l>En salmen niet houden vore waerheit</l>
<l>Ende dese nidecheit draghen</l>
<l>Vele liede in horen daghen</l>
<l n="5195">Alse die mate die beniden</l>
<l>Die rike te meneghen tiden</l>
<l>Ende oec die esele dat ghijt wet</l>
<l>Die goede clerke beniden met</l>
<l>Ende die quade beniden doeght</l>
<l n="5200">Ende die oude benidet ioeght</l>
<l>Ende die dwaes benidet den man</l>
<l>Die doeght ende wijsheit can</l>
<l>Ende sunderlinghe pleeght tsine nijt</l>
<l>Onder porteren te menegher tijt</l>
<l n="5205">Als ons salustius maken vroet</l>
<l><b>D</b>at daer den enen duncket goet</l>
<l>Dat dunct den anderen quaet</l>
<l>Vindt daer een goeden raet</l>
<l>Dander blameret thant</l>
<l n="5210">Om dat hine selue niet vant</l>
<l>Aldus maect nijt in eene poert</l>
<l>Menech hardt groet discoert</l>
<l>Daer dat ghemeen orboer bi</l>
<l>Te quiste gaet ghelouets mi</l>
<l n="5215">Want discoert sunderlinghe</l>
<l>Can clene maken grote dinghe</l>
<l><b>R</b>omen ende andere grote steden</l>
<l>Die wilen stoeden in moghendtheden</l>
<l>Sijn alle gader te quiste ghegaen</l>
<l n="5220">Mids discoert dats sonder waen</l>
<l>Dat si onderlinghe binnen hilden</l>
<l><milestone unit="fol" n="37va"/> Si die de stat berechten wilden</l>
<l>Daer af die ghemeente sijds ghewes</l>
<l>Dicke in roeren worden es</l>
<l n="5225">Ende verslaghen heeft die heren</l>
<l>Mids den vonnesse ons heren</l>
<l><b>D</b>ie wise man en benijdt niet</l>
<l>Dat eneghe mensche goet gesciet</l>
<l>Maer verbliden inden moet</l>
<l n="5230">Dat den ghenen ghesciet goet</l>
<l>Ende dat die mensche heeft smerte</l>
<l>Dat soe deert hem in hore herte</l>
<l>Hem es oec leet dat verstaet</l>
<l>Dat enech mensche argh begaet</l>
<l n="5235">Wedert vrient of viant si</l>
<l>Des pleeght die wise ghelouets mi</l>
<l><b>M</b>aer die quade in horen moede</l>
<l>Beniden altoes de goede</l>
<l><b>S</b>ente ambrosius sprect al clare</l>
<l n="5240">Dat nemmermeer nijt en ware</l>
<l>Waert alsoe dat alle menschen</l>
<l>Qualec voren na wenschen</l>
<l>Des gheens die nidech es</l>
<l>Des sijt seker ende ghewes</l>
<l n="5245"><b>W</b>ant die nidech es van naturen</l>
<l>Benijdt allen creaturen</l>
<l>Ende horen voorspoet des ghelike</l>
<l>Beide hier ende in hemelrike</l>
<l>En es gheen soe groet sant dare</l>
<l n="5250">Hine woude dat hi in sine stat ware</l>
<l>Ghelijc dat lucifer dede</l>
<l>Mids siere hoeuerdechede</l>
<l>Want nijt heeft hoer beghin</l>
<l>Wt hoeuerde meer no min</l>
<l n="5255"><b>G</b>hi selt nidecheit alsoe vlien</l>
<l>Datter v af en mach ghescien</l>
<l>Gheen argh no andren mede</l>
<l>Alsoe catoen leert in eenre stede</l>
<l><milestone unit="fol" n="37vb"/> Ghi moeght den meneghen niden sere</l>
<l n="5260">Dat hem en scaedt min no mere</l>
<l>Maer ghi sout v seluen quellen</l>
<l>Beide hier ende inder hellen</l>
<l>Want de nijt draeghet es meest gequelt</l>
<l>Alsoe ic hier vore hebbe ghetelt</l>
<l n="5265"><b>E</b>nde niet en seldi allene</l>
<l>V herte van nide houden rene</l>
<l>Maer ghi seldu tallen tide</l>
<l>Hoeden ieghen vriende nide</l>
<l>Die dicke meer noest sijds vroet</l>
<l n="5270">Dan nijt vanden vianden doet</l>
<l><b>E</b>en wijs man sprac wilen ere</l>
<l>Dat hem de mensche sal hoeden mere</l>
<l>Ieghen vriends nijt alle daghe</l>
<l>Dan ieghen der viande laghe</l>
<l n="5275">Want verborghen nijt es noch alsoe swaer</l>
<l>Als nijt die men draeght openbaer</l>
<l><b>W</b>ildi v herte suueren van</l>
<l>Nidecheiden soe mint dan</l>
<l>Gode ende den mensche met</l>
<l n="5280">Dits rechte kerstene wet</l>
<l>Ende doeght met uwen euenkersten</l>
<l>Als hi in breken es ende in bersten</l>
<l>Ende als hi es in vorespoede</l>
<l>Verblijdt met hem in uwen moede</l>
<l n="5285">Soe hebdi nidecheit verdreuen</l>
<l>Ende selt hebben deuwelec leuen</l>
</div>
<div type="chapter"><head type="chapter">Van wijsheiden</head>
<l><b>W</b>ijsheit es die beste gaue</l>
<l>Daer men weet te sprekene aue</l>
<l>Die wijs es mint altoes sere</l>
<l n="5290">Alle doeght ende ere</l>
<l>Ende wijsheit can verre vorsien</l>
<l>Dinghen die moeghen ghescien</l>
<l>Ende es op haer hoede ouer al</l>
<l>Ieghen scade ende ongheual</l>
<l n="5295"><milestone unit="fol" n="38ra"/> Noyt in en gheenre stonde</l>
<l>En dede wijs man sonde</l>
<l>Ghierecheit vrecheit ende nijt</l>
<l>Scuwet die wise talre tijt</l>
<l>Ende oec al dat nacht ende dach</l>
<l n="5300">Daer hi gode met verwerken mach</l>
<l>Wijsheit voerwaer gheseit</l>
<l>En soect niet dan gherechtecheit</l>
<l>Wijs man hem seluen wel kint</l>
<l>Ende hi en verheft hem twint</l>
<l n="5305"><b>D</b>ie wise ontsiet altoes gode</l>
<l>Ende houdt gheerne sine ghebode</l>
<l><b>S</b>alomon die wise man seit</l>
<l>Gods vrese es beghin alder wijsheit</l>
<l>Al dat ghi doet dat sal wesen</l>
<l n="5310">Ghemingt metter gods vresen</l>
<l>Ende wat ghi daer buten doet</l>
<l>Dat sal selden wesen goet</l>
<l>Gods vrese dat merken moeght</l>
<l>Es slotel alder doeght</l>
<l n="5315">Ende alle dinghe ontsien dien</l>
<l>Die gode minnen ende ontsien</l>
<l>Ende die gode en ontsiet niet</l>
<l>Wet dat hi alle dinc ontsiet</l>
<l>Want hi ghenen troest en heeft</l>
<l n="5320">In hem diet algader gheeft</l>
<l><b>D</b>ie gode ontsiet sonder waen</l>
<l>Es hem altoes onderdaen</l>
<l>Ende haet altoes sijds ghewes</l>
<l>Al dat ieghen gods wille es</l>
<l n="5325"><b>S</b>eneca sprect des sijt vroet</l>
<l>Wijsheit es een volmaect goet</l>
<l>Der menscheliker ghedachten</l>
<l>Die gaet bouen alle crachten</l>
<l>Want si begripen can sunderlinghe</l>
<l n="5330">Beide eerdsch ende hemelsche dinghe</l>
<l><b>W</b>ant den staet der neghen choren</l>
<l><milestone unit="fol" n="38rb"/> Der ingle als ghi moeght horen</l>
<l>Can wijsheit der menschen gronden</l>
<l>Als ons die boeke orconden</l>
<l n="5335"><b>S</b>oe dat gheen dinc sijds ghewes</l>
<l>Soe bedect no soe swaer en es</l>
<l>Tsmenschen wijsheit en can venden</l>
<l>Wilt hijs hem sere onderwenden</l>
<l><b>A</b>ristoteles seit openbaer</l>
<l n="5340">Dat gheen dinc nes te swaer</l>
<l>Die studeren wilt hine vindet</l>
<l>Op dat hijs hem onderwindet</l>
<l><b>D</b>en wisen dunct altoes dat hi</l>
<l>Dwaes ende onorberlec si</l>
<l n="5345"><b>E</b>nde wien dunct dat hi es wijs</l>
<l>Van sotheden heeft hi den prijs</l>
<l><b>S</b>alomon die wise man seit</l>
<l>Vore alle rijcheit gaet wijsheit</l>
<l>Ende al dat es in ertrike</l>
<l n="5350">En mach niet sijn haer ghelike</l>
<l><b>I</b>hesus sydrac seit des ghelike</l>
<l>Dat goet wijn ende soete musike</l>
<l>Tsmenschen herte verblidet sere</l>
<l>Nochtan verhoeght wijsheit mere</l>
<l n="5355"><b>E</b>nde wet dat een wijs man seit</l>
<l>Dat nieman sonder wijsheit</l>
<l>Wel op ertrike en mach leuen</l>
<l>Oec staet daer bi bescreuen</l>
<l>Dat alle herten sijn ghehoent</l>
<l n="5360">Daer ghene wijsheit in en woent</l>
<l><b>W</b>ijsheit sterct des menschen sin</l>
<l>Ende smeedt alle dinc daer in</l>
<l>Ende regeert des menschen daden</l>
<l>Ende verhoedt van allen scaden</l>
<l n="5365"><b>S</b>alomon voer waer gheseit</l>
<l>Vercoes wijsheit vor rijcheit</l>
<l>Want hi wiste wel in sinen moet</l>
<l>Haddi wijsheit soe haddi goet</l>
<l><milestone unit="fol" n="38va"/> <b>D</b>ie wijs wilt sijn houde sine wet</l>
<l n="5370">Die hem sijn god heeft gheset</l>
<l>Ende doe enen anderen vroech ende spade</l>
<l>Als hi woude datmen hem dade</l>
<l>Soe es sine wijsheit volmaect al</l>
<l>Daer hi te hemele met comen sal</l>
<l n="5375">Ende wien dat god die helle gheeft</l>
<l>Hi heeft hier als .i. dwaes gheleeft</l>
<l parse="ignore">   Wat men nu wijsheit heet</l>
</div>
<div type="chapter"><head type="chapter comment">[Wat men nu wijsheit heet.]</head>
<l><b>A</b>l selke wijsheit sonder waen</l>
<l>Als ghi hier hebt verstaen</l>
<l>Es nv sere af gheleit</l>
<l n="5380">Men heet nv meest wijsheit</l>
<l>Rijcheit hopen tsamen</l>
<l>Hoe mense wan oft hoe si quamen</l>
<l>Oft dat met scalcheiden een man</l>
<l>Sinen viant verraden can</l>
<l n="5385">Ende bederuen aen lijf ende aen goet</l>
<l>Dese heten heden daeghs vroet</l>
<l>Oft die ghene die quade saken</l>
<l>Met loghennen connen maken</l>
<l>Ende waerheit connen verblinden</l>
<l n="5390">Met scalcheiden die si vinden</l>
<l>Dese sijn nv van groten loue</l>
<l>Ende sunderlinghe ter heren houe</l>
<l><b>H</b>adde een mensche voerwaer gheseit</l>
<l>In hem alle die wijsheit</l>
<l n="5395">Die salomon hadde die wise man</l>
<l>Ende aristoteles met nochtan</l>
<l>Soude mense versmaden twaren</l>
<l>Waert dat si mate van goede waren</l>
<l><b>E</b>est drossate meyer oft amman</l>
<l n="5400">Die uele te houe bringhen can</l>
<l>Hoe ofte wien hi nam dat goet</l>
<l>Dat heet een wijs man ende vroet</l>
<l>Maer wilt hi ane sien gherechtecheit</l>
<l>Ende daer toe sijn altoes ghereit</l>
<l n="5405"><milestone unit="fol" n="38vb"/> Soe seit men het es een dwaes</l>
<l>Die den here nien doech een aes</l>
<l><b>M</b>eester tullius seght ons alsoe</l>
<l>Dat ten rechtere hoert toe</l>
<l>Den rechte altoes te helpene voert</l>
<l n="5410">Ende dat sinen ambachte toe hoert</l>
<l>Doet hi anders in enegher tijt</l>
<l>Seker hi es vermalendijt</l>
<l>Ende sijn here daer toe mede</l>
<l>Op dat hi weet sijns rechters zede</l>
<l n="5415"><b>D</b>ie recht wijs es gheloues mi</l>
<l>En soect niet dan dat recht si</l>
<l>Ende soe waer hi onrecht siet</l>
<l>Des soe doeght hi swaer verdriet</l>
<l>Wijsheit draeght wapene nacht ende dach</l>
<l n="5420">Ieghen al dat hare mescomen mach</l>
<l>Want si haer wijsheit can vore sien</l>
<l>Van al dat haer mach messchien</l>
<l>God gheue ons sulke wijshede</l>
<l>Daer wi te gode comen mede</l>
</div>
<div type="chapter"><head type="chapter">Vander aventueren</head>
<l n="5425"><b>W</b>et dat si dolen vter maten</l>
<l>Die hem op dauenture verlaten</l>
<l>Ende die peinsen in horen moet</l>
<l>Dat si gheuen can quaet ende goet</l>
<l><b>S</b>eneca seit in siere scrijfturen</l>
<l n="5430">Die hem beuelen der auenturen</l>
<l>Dat si herde sere dwasen</l>
<l>Want dauenture si es ghelasen</l>
<l>Dat vander sonne schine</l>
<l>Brect ontwee sonder pine</l>
<l n="5435">Dat auonture noch leuen</l>
<l>Den mensche sekernes geuen</l>
<l><b>S</b>eneca seit die hem beuelen</l>
<l>Der auonturen dat si quelen</l>
<l>Want dat si dan in die vre</l>
<l n="5440">Wercken ieghen die nature</l>
<l><milestone unit="fol" n="39ra"/> Want dauenture si en es niet iet</l>
<l>Ia oec uele min dan niet</l>
<l>Die op hare neemt goem</l>
<l>Dats oft ware op enen boem</l>
<l n="5445">Die dwase pleghen dat es waer</l>
<l>Dauenture ontsien hier ende daer</l>
<l>Ende die vroede telken male</l>
<l>Ghetroest hem haers herde wale</l>
<l>Dauenture seit een wijs man</l>
<l n="5450">Niemanne ghederen en can</l>
<l>Dan den ghenen openbare</l>
<l>Die sinen hope set in hare</l>
<l><b>E</b>en meester doet ons ghewes</l>
<l>Dat dauenture ghelijc es</l>
<l n="5455">Enen ongheleerden medicijn</l>
<l>Die met quader consten sijn</l>
<l>Vele liede heeft bedoruen</l>
<l>Daer die meneghe af es ghestoruen</l>
<l>Setten wi ane gode onsen troest</l>
<l n="5460">Soe werden wi seker verloest</l>
<l>Van arghe vroech ende spade</l>
<l>Mids siere gronderloeser ghenade</l>
<l>Want ane hem staet alle dinc</l>
<l>Soe machtech es sijn ghehinc</l>
</div>
<div type="chapter"><head type="chapter">Van vresen ende van hoeden</head>
<l n="5465"><b>W</b>ie dat sonder vrese leeft</l>
<l>Wet dat hi quaet leuen heeft</l>
<l>Want altoes es die vroede</l>
<l>Van meschiene op sine hoede</l>
<l><b>E</b>lc mensche in sinen daghen</l>
<l n="5470">Sal om twee dinc vrese draghen</l>
<l>Dierste om der zielen bedrijf</l>
<l>Dat ander es om dat lijf</l>
<l>Der zielen sorghe sonder waen</l>
<l>Die sal altoes voren gaen</l>
<l n="5475">Hoe dat wise bestemmen moghen</l>
<l>Dat si gode moghen doghen</l>
<l><milestone unit="fol" n="39rb"/> Daer na sal onse vresen</l>
<l>Om den lichame wesen</l>
<l>Hoe wi dien moghen gheneren</l>
<l n="5480">Beide met gode ende met eren</l>
<l>Soe dat wi in worden no in wercken</l>
<l>Gode no menschen en verwercken</l>
<l><b>O</b>ns seit ihesus sydracs sone</l>
<l>Dat die wise es ghewone</l>
<l n="5485">Dat hi in allen dinghen vreest</l>
<l>Ende sine viande alre meest</l>
<l><b>D</b>aer omme maect ons salomon ghewes</l>
<l>Dat die mensche wel salech es</l>
<l>Die in duchten altoes leeft</l>
<l n="5490">Ende wie een herde herte heeft</l>
<l>Dat hi dicke vallen moet</l>
<l>In dinc die nien es goet</l>
<l><b>S</b>eneca sprect oec hiertoe</l>
<l>In sinen boeke ende seit alsoe</l>
<l n="5495">Die alle laghen ducht ghemene</l>
<l>En sal vallen in en ghene</l>
<l>Want sine voresieneghe hoede</l>
<l>Verhoetten dicke van ranspoede</l>
<l><b>H</b>ets gheseit ter menegher stede</l>
<l n="5500">Daer goede hoede daer goet vrede</l>
<l><b>G</b>hine selt niet doen allene</l>
<l>Die grote maer oec die clene</l>
<l>Want men heuet dicke ghescouwet an</l>
<l>Dat die mindren den meren verwan</l>
<l n="5505">En dat oec in volcwighe mede</l>
<l>Die mindren hoep behielt de stede</l>
<l><b>O</b>uidius maect ons ghewes</l>
<l>Dat ene slanghe die cleine es</l>
<l>Enen groten verre steket doet</l>
<l n="5510">Noch soe seit hi voer al bloet</l>
<l>Dat dicwile een clein hondekijn</l>
<l>Houdet .i. groet ouerswijn</l>
<l>Van eenre ghenstren .i. wijs man sprect</l>
<l><milestone unit="fol" n="39va"/> Dat dicke een groet dorp ontstect</l>
<l n="5515"><b>E</b>nde al eest dat men ouer al</l>
<l>Grote ende cleen ontsien sal</l>
<l>Nochtan als es te doene</l>
<l>Salmen vrome sijn ende coene</l>
<l>Ende niet versaeght alst sijn moet</l>
<l n="5520">Om te bescudden lijf ende goet</l>
<l>Ende altoes wijslec ende hoeden</l>
<l>Dits die lere vanden vroeden</l>
<l><b>L</b>ieve kindere nv merct na dien</l>
<l>Dat wi menschen selen ontsien</l>
<l n="5525">Soe eest wel recht dat wi sere</l>
<l>Ontsien gode onsen here</l>
<l>Die ons van niet ghemaket heeft</l>
<l>Ende leuen ende verstannesse gheeft</l>
<l>Ende daer toe sijn hemelrike</l>
<l n="5530">Dat duren sal euwelike</l>
<l>Eest dat wijs verdienen willen</l>
<l>Oft wi hebben inder hellen</l>
<l>Euwelike pine van dien</l>
<l>Dat wi hem hier nien ontsien</l>
</div>
<div type="chapter"><head type="chapter">Van phylosophien</head>
<l n="5535"><b>W</b>ijsheit ende phylosophie</l>
<l>Dats ene suptile clergie</l>
<l>Daer groet soetheit in leit</l>
<l>Ende die den sin maect ghereit</l>
<l>Tallen consten liberale</l>
<l n="5540">Alse goede clercke weten wale</l>
<l>Si es alsoe ic hore lien</l>
<l>Ghedeilt in drien partien</l>
<l><b>D</b>ierste dat es gheseedthede</l>
<l>Daer die sin werdt ghemaect mede</l>
<l n="5545">Ghestadech ende oec ghesaet</l>
<l>Ende van onbescheide ghemaet</l>
<l><b>D</b>ander dat es redenlecheit</l>
<l>Die doet kinnen die waerheit</l>
<l>Van verstaen allen dinghen</l>
<l n="5550"><milestone unit="fol" n="39vb"/> Die si inden sin can bringhen</l>
<l><b>D</b>at derde es naturlechede</l>
<l>Die can maken onderschede</l>
<l>Vanden worden diemen seit</l>
<l>Ia elc in sijn propertheit</l>
<l n="5555">Ende tsiere phylosophie</l>
<l>En mach nieman comen die</l>
<l>Van herten bedruct si</l>
<l>Hi moet emmer wesen vri</l>
<l>Ende ongheladen in den sin</l>
<l n="5560">Daer phylosophie sal in</l>
<l>En es oec ghene merre soethede</l>
<l>Alse meester marcus cocus sede</l>
<l>Ende wie dese wijsheit hebben can</l>
<l>Dat es wel een salech man</l>
<l n="5565">Ia als wijsheit ende goet leuen</l>
<l>Beide te samene wel cleuen</l>
<l>Ende in doeghden eersam sijn</l>
<l>Dats een poent van wensche fijn</l>
<l><b>W</b>ilen leefden wijsselike</l>
<l n="5570">Phylosophen op ertrike</l>
<l>Want si selue hanteerden</l>
<l>Wijsheit die si andren leerden</l>
<l>Alsoe plato ende aristoteles</l>
<l>Seneca ende oec socrates</l>
<l n="5575">Ende ander phylosophen uele</l>
<l>Die in eerste no in spele</l>
<l>Anders en daden spade ende vroe</l>
<l>Dan der wijsheit hoert toe</l>
<l>Want phylosophie in haer bediet</l>
<l n="5580">Dats wijsheit ende anders niet</l>
<l>Die wijsheit connen ende voert leren</l>
<l>Ende selue dwaesheit hanteren</l>
<l>Dats als siende blent man</l>
<l>Die den wech niet ghehouden en can</l>
<l n="5585">Ende valt siende in die gracht</l>
<l>Daer hi hem seluen in versmacht</l>
<l><milestone unit="fol" n="40ra"/> Wijsheit sonder wijs leuen</l>
<l>Ende rijcheit oec sonder gheuen</l>
<l>Dit sijn twee tortysen echt</l>
<l n="5590">Die nemmermeer en gheuen licht</l>
<l>Ende oec vore gode sunderlinghe</l>
<l>Ghehaedt vore alle dinghe</l>
<l><b>A</b>lse die goede clerc heeft gheleert</l>
<l>Sijn phylosophie soe keert</l>
<l n="5595">Hi hem dicke metter vaert</l>
<l>Tote dien edelen rechte waert</l>
<l>Alse loy decreten ende decretale</l>
<l>Ende dat bedarf oec herde wale</l>
<l>Want wijsheit en doech niet en twint</l>
<l n="5600">Gherechtecheit en si haer fondament</l>
<l>Want daer gherechtecheit niet mede</l>
<l>En werct daer eest valschede</l>
<l>Gherechtecheit sal die roeder sijn</l>
<l>Op dat die wijsheit sal sijn fijn</l>
<l n="5605"><b>M</b>aer die wise die hen daertoe keren</l>
<l>Dat si bescreuen rechte leren</l>
<l>Ende hem god dan wille gheonnen</l>
<l>Dat si van beiden desen connen</l>
<l>Ende dan met hore scalker hone</l>
<l n="5610">Dat onrecht maken scone</l>
<l>Ende dat recht setten achter</l>
<l>Doen gode groten lachter</l>
<l>Ende sijn gode ondanclec daer af</l>
<l>Die hem die edele conste gaf</l>
<l n="5615">Om gheniet dat siere vore kiesen</l>
<l>Daer si gode omme verliesen</l>
<l>Hi es wijs ende wel gheleert</l>
<l>Die sine herte ane gode keert</l>
<l>Cleergie ende wijsheit si gaen</l>
<l n="5620">Maer gods minne moet altoes staen</l>
</div>
<div type="chapter"><head type="chapter">Van goedertierenheiden</head>
<l><b>G</b>oedertierenheit des sijt vroet</l>
<l>Es in haer seluen herde goet</l>
<l><milestone unit="fol" n="40rb"/> Ende die es tweerande alsoe ic las</l>
<l>Dene es gheheten pietas</l>
<l n="5625">Ende van naturen in haer heeft</l>
<l>Dat si alle mesdaet vergheeft</l>
<l>Ende en wilt in gheenre tijt</l>
<l>In haet ligghen no in nijt</l>
<l>Dits een doeght groet</l>
<l n="5630">Ende diere en ware ghenen noet</l>
<l>Waert dat die mesdade</l>
<l>En quamen vroech no spade</l>
<l>Want en wistmen vergheuen wat</l>
<l>Soene hadde goedertierenheit gheen stat</l>
<l n="5635">Dese goedertierenheit heeft</l>
<l>God onse here hi vergheeft</l>
<l>Al dat vroech ende spade</l>
<l>Dat men hem bidt op ghenade</l>
<l><b>D</b>ie andre wildi dat weten</l>
<l n="5640">Es besignitas gheheten</l>
<l>Dats ene goedertierenhede</l>
<l>Die oueral houdt haer stede</l>
<l>Ende es ghereet te beleiden</l>
<l>Alle dinc met soetecheiden</l>
<l n="5645">Wt deser goedertierenheit comen</l>
<l>Vif doegden hebbic vernomen</l>
<l><b>R</b>euerentie ende ontfermecheit</l>
<l>Vrienscap ende onnoselheit</l>
<l>Ende daertoe eendrachtechede</l>
<l n="5650">Ende ander doeghden mede</l>
<l>Die ic hier achter late bliuen</l>
<l>Nv hoert dbediet van desen viuen</l>
<l><b>R</b>euerencie die can eren</l>
<l>Prelate ende landsheren</l>
<l n="5655">Ende ander liede ouer al</l>
<l>Die men met rechte eren sal</l>
<l>Dits een poent als men seit</l>
<l>Dat coemt vte goedertierenheit</l>
<l><b>D</b>ander es ontfermichede</l>
<l n="5660"><milestone unit="fol" n="40va"/> Dese heeft altoes den sede</l>
<l>Dat hi wert bedroeft van herten</l>
<l>Om ander liede vernoy ende smerten</l>
<l><b>V</b>rienscap die volght hier na</l>
<l>Dats eene doeght alsict versta</l>
<l n="5665">Die den euenkersten mint</l>
<l>Om dat siere enech doeght in vint</l>
<l>Tullius ons dit woert ontbint</l>
<l><b>V</b>rienscap en es anders twint</l>
<l>Dan een vriendelec met ghehinghen</l>
<l n="5670">Alle godliker ende eerdscher dinghen</l>
<l>Met goeden wille karitaten</l>
<l>Dits ene doeght van groter baten</l>
<l><b>O</b>nnoselheit es ene doeght</l>
<l>Die de ziele maect verhoeght</l>
<l n="5675">Want si niemans arch en soect</l>
<l>Ende hare bate niet en roect</l>
<l>Indien dat ieman soude deren</l>
<l>Ghelijcheit es haer begheren</l>
<l><b>E</b>endrachtecheit dat bediede</l>
<l n="5680">Dats dat poerteren ende lands liede</l>
<l>Te samen selen plechten</l>
<l>Ende elc met anderen vechten</l>
<l>Vore hare recht ende hore ere</l>
<l>Dits afgheleght sere</l>
<l n="5685">Ic moet segghen al eest lachter</l>
<l>Ghemeen orbore laet men achter</l>
<l>Maer elc staet na sine bate</l>
<l>Dits groet iammer ende ommate</l>
<l>Scanden selen comen groet</l>
<l n="5690">Ende seker des sal wesen noet</l>
<l>Ende ic duchte si sijn gheboren</l>
<l>Diet sien selen ende horen</l>
<l>God moeter alsoe toe sien</l>
<l>Dat alle scanden moeten vlien</l>
<l n="5695">Mids siere groter ghenaden</l>
<l>Die den meneghen heeft beraden</l>
</div>
<div type="chapter"><head type="chapter"><milestone unit="fol" n="40vb"/> Van gulsecheiden ende ommaten<b>.</b> </head>
<l><b>G</b>vlsecheit ende ommate</l>
<l>Es tsmenschen groet ombate</l>
<l>Ihesus sydrac doet ons bekint</l>
<l n="5700">Die wijn ende vette morsele mint</l>
<l>En mach niet werden rike</l>
<l><b>N</b>och seit hi des ghelike</l>
<l>Dat gheen armoede en es soe quaet</l>
<l>Alse die wt leckernien gaet</l>
<l n="5705">Want soe hi was in meerren goede</l>
<l>Soe hen swaerre es te moede</l>
<l>Ia uele meer dan enen man</l>
<l>Die noyt goet no welde en ghewan</l>
<l><b>N</b>och soe doet hi ghewach</l>
<l n="5710">Dat droncken arbeidere en mach</l>
<l>Rike werden nemmermeere</l>
<l>Noch seit die wise here</l>
<l>Die mint leckere morsele</l>
<l>Moet armoede hebben uele</l>
<l n="5715">Noch maect hi ons dus ghewes</l>
<l>Dat sober dranc ghesondere es</l>
<l>Der zielen ende des lichamen met</l>
<l><b>V</b>ele wijns ghedroncken dat wet</l>
<l>Crenct des menschen ziel ende lijf</l>
<l n="5720">Ende aen ziele ende goet keyteijf</l>
<l>Maect hine ende erenloes mede</l>
<l>Tfledersijn in vote ende in lede</l>
<l>Ende ander onghemac menegherande</l>
<l>Dit sien wi daghelijcs achter lande</l>
<l n="5725">Maect die wijn te menegher stonde</l>
<l>Qualec rieken nase ende monde</l>
<l>Lespen oec inder spraken</l>
<l>Ende die oghen leep maken</l>
<l>Luxurie can hi bringhen toe</l>
<l n="5730"><b>S</b>ente paulus sprect alsoe</l>
<l>Oec machment in deser wisen</l>
<l>Wel verstaen als vander spisen</l>
<l><milestone unit="fol" n="41 recto"/> Spise te uele ghenomen</l>
<l>Doet dicke wile siecheit comen</l>
<l n="5735">Nieman en sal als wi lesen</l>
<l>Op spise te ghierech wesen</l>
<l><b>I</b>hesus sydracs sone hi seit</l>
<l>Menegherande spise geleit</l>
<l>Deen op dander connen wale</l>
<l n="5740">Siecheit maken ende quale</l>
<l><b>D</b>it selue seit oec ypocras</l>
<l>Ende galieen alsoe ict las</l>
<l>Eenrande spise des sijt vroet</l>
<l>Te maten gheten dat es goet</l>
<l n="5745"><b>H</b>ongher bouen alle saken</l>
<l>Doet crancke spise wel smaken</l>
<l>Daerbi en soudemen niet eten dan</l>
<l>Vor dat die hongher quame an</l>
<l>Soe soude die spise sijn bequame</l>
<l n="5750">Ende ghesont sijn den lichame</l>
<l><b>G</b>hine selt hebben ghene gnoechlecheit</l>
<l>Inder spisen wel smakelecheit</l>
<l>Maer om den hongher te verslane</l>
<l>Ende den lichame bi te stane</l>
<l n="5755">Ende te houden in siere machte</l>
<l>Dit sal sijn v ghedachte</l>
<l>Want met herden cleinen dinghen</l>
<l>Machmen den lichame henen bringhen</l>
<l>Maer ouertollech ate ende dranc</l>
<l n="5760">Maect sin ende lichame cranc</l>
<l>Ende bedeerft die ziele mede</l>
<l>Dits van rechte hare zede</l>
<l>En es gheene meerre bate</l>
<l>Dan middelheit ende mate</l>
<l n="5765">Ende die dese wel houden can</l>
<l>Es de wijste eest wijf oft man</l>
</div>
<div type="chapter"><head type="chapter">Van verdrachlecheiden</head>
<l><b>V</b>erdrachlecheit seit .i. wijs man</l>
<l>Es ene doeght de verdraghen can</l>
<l><milestone unit="fol" n="41rb"/> Met verdrachliken moede</l>
<l n="5770">Beide onrecht ende armoede</l>
<l>Men sal niet te sere ontsien</l>
<l>Diere dinc die men nien mach ontflien</l>
<l>Want wie dat de dinc ontsiet</l>
<l>Diere hi quite en mach sijn niet</l>
<l n="5775">Dat ne mach helpen clein no groet</l>
<l>Maer het bringt den mensche ter doet</l>
<l>Want sijn vernoy es alte lanc</l>
<l><b>M</b>en pleeght te singene desen sanc</l>
<l>Niet soe goet soe goet verdrach</l>
<l n="5780">Dies men ghebeteren niet en mach</l>
<l>Ende sorghen liden laten</l>
<l>Dits een poent van groter baten</l>
<l><b>S</b>ocrates seit dat verduldecheit</l>
<l>Es ene hauene der zalecheit</l>
<l n="5785">Want die mensche daer met</l>
<l>Sijns vernoys best verghet</l>
<l>Verdrachlecheit pleeght tsine</l>
<l>Ieghen vernoy ene medicine</l>
<l><b>W</b>et dat verdrachlechede</l>
<l n="5790">Gaet vore alle wijshede</l>
<l>Als ons catoen maect ghewes</l>
<l>Niemen wel gheleert en es</l>
<l>Die niet wel verdraghen en can</l>
<l>Alse salomon seit die wise man</l>
<l n="5795">Hi seit tsmenschen wijsheit binnen</l>
<l>Mach men aen sijn verdrach wel kinnen</l>
<l><b>D</b>ie verdraghen can tsinen vromen</l>
<l>Vele groter dinghen ouercomen</l>
<l>Men hoert catoene ghewaghen</l>
<l n="5800">Wiltu verwinnen lere verdraghen</l>
<l><b>W</b>ijsheit en doech niet een bast</l>
<l>Die verdrach niet en maect vast</l>
<l>Dus es verdraghen alsmen vint</l>
<l>Van alre wijsheit fondament</l>
<l n="5805">Ende die niet verdraghen en wilt</l>
<l><milestone unit="fol" n="41va"/> Behoeft wel dicke enen scilt</l>
<l>Ende dicke moet hi hebben scade</l>
<l>Ende onvriende ende onghenade</l>
<l>Die meeste wijsheit die men vint</l>
<l n="5810">Dats dat hem .i. man nien onderwint</l>
<l>Parlaments die hem nien bestaet</l>
<l>Ende des hem twint ane en gaet</l>
<l>Alse liede te menegher vren</l>
<l>Die hem daer toe laten huren</l>
<l n="5815">Dat si vede helpen draghen</l>
<l>Den vrienden ghelijc den maghen</l>
<l>Wet dat dese hoe dat vert</l>
<l>Alre scanden wel sijn wert</l>
<l>Dese es ghelijc den doren</l>
<l n="5820">Die den hont neemt metten oren</l>
<l>Want hijs cume mach ontgaen</l>
<l>Hine saelsenen bete ontfaen</l>
<l><b>S</b>alomon maect ons ghewes</l>
<l>Dat die verdraghere beter es</l>
<l n="5825">Dan die boude stoute man</l>
<l>Die niet verdraghen en can</l>
<l>Ende die oec in allen dinghen</l>
<l>Sijn selfs noet can bedwinghen</l>
<l>Dat hi uele starker es ghesint</l>
<l n="5830">Dan die met stride een borch wint</l>
<l><b>D</b>ie verdraghen willen leren</l>
<l>Peinse omme den here der heren</l>
<l>Die soe lieflike verdroech</l>
<l>Dat menne ane enen cruce sloech</l>
<l n="5835">Des hi verdient en hadde twint</l>
<l>Maer hi hadde ons alsoe ghemint</l>
<l>Dat hi ons verlossen woude</l>
<l>Niet met siluere oft met goude</l>
<l>Maer met sinen bloede roet</l>
<l n="5840">Daer hi den hemel met ontsloet</l>
</div>
<div type="chapter"><head type="chapter">Van starcmoedecheiden</head>
<l><b>S</b>tarcmoedecheit es ene doeght</l>
<l><milestone unit="fol" n="41vb"/> Daer ghi uele goets wt merken moeght</l>
<l>Want hets ene doeght wet dat wale</l>
<l>Van .iiij. doeghden cardinale</l>
<l n="5845">Die ic scone vertrecte ende claer</l>
<l>Int boec gheheten <i>der templaer</i> </l>
<l>Dese doeght noemt men alsoe</l>
<l>In latine fortitudo</l>
<l>Vte deser doeght soe comen</l>
<l n="5850">Vele eren ende vromen</l>
<l>Alse ghetroestheit ende coenheit</l>
<l>Ghestadecheit ende ghemindecheit</l>
<l>Ende daer toe alle eersamhede</l>
<l>Goeden name soect hi mede</l>
<l n="5855">Ende heeft al dat weder seeght</l>
<l>Daer onnere ende blame in leeght</l>
<l><b>M</b>elde es si oec sere</l>
<l>Want daer in leeght ere</l>
<l>Sonderlinghe elken man</l>
<l n="5860">Die te poente gheuen can</l>
<l>Starcmoedecheit ghetroest haer wel</l>
<l>Alles dings goet ende fel</l>
<l>Gheen dinc nes haer te haert</l>
<l>Si lidet al onuervaert</l>
</div>
<div type="chapter"><head type="chapter">Van liberaelheiden ende meltheiden</head>
<l n="5865"><b>L</b>iberaelheit vinden wi bescreuen</l>
<l>Dat es gheuen ende weder gheuen</l>
<l>Die welke doeght diet wel versint</l>
<l>Nemmermeer vrec mensche ghewint</l>
<l>Want si hem niet toe en hoert</l>
<l n="5870">Want hi heeft verboert</l>
<l>Want hi altoes nemen wille</l>
<l>Ende laet gheuen ligghen stille</l>
<l>Wie dat vanden sinen begheert</l>
<l>Dien haet hi ende heeften onweert</l>
<l n="5875">Daer omme sprac meester <i>marchus</i> </l>
<l>Tote sinen gheselle aldus</l>
<l><milestone unit="fol" n="42ra"/> Die scenola was gheheten</l>
<l>Scenola du wils altoes eten</l>
<l>Met allen lieden op ende neder</l>
<l n="5880">Ende nieman en et met di weder</l>
<l>Du drings ander liede winen</l>
<l>Ende nieman en drinct den dinen</l>
<l>Doe nv weder des ghelike</l>
<l>Oft du bleefs inden scande euwelike</l>
<l n="5885">Altoes nemen ende geuen niet</l>
<l>Es grote scande waer mens pliet</l>
<l><b>M</b>eltheit nes niet allene</l>
<l>Goet gheuen groet oft clene</l>
<l>Moet gherne vergheuen</l>
<l n="5890">Dits ene meltheit sere verheuen</l>
<l>Ende goedertierenheit connen mede</l>
<l>Ongheueinst in elker stede</l>
<l>Dits met gode bequame sere</l>
<l>Oec soe mint god onse here</l>
<l n="5895">Eenwldecheit tallen daghen</l>
<l>Die salmen altoes met draghen</l>
<l parse="ignore">Met goeder meinninghen altoes spreken</l>
<l><b>D</b>ie lelye alsict las int latijn</l>
<l>Hetense haere ghesellinne sijn</l>
<l n="5900">Eenwldecheit es ter core</l>
<l>Eene bloeme van edelen gore</l>
<l>Sine peinst archeit clein no groot</l>
<l>Dat si meent dat toent si bloet</l>
<l>Si goret vore gode soete</l>
<l n="5905">Ende der zielen gheeft si bote</l>
<l>Want cristus sprac selue sijds ghewes</l>
<l>Sijt eenwldech als die duue es</l>
</div>
<div type="chapter"><head type="chapter">Van vreden ende eendrachtecheiden</head>
<l><b>M</b>et vreden ende eendrachtecheiden</l>
<l>Seldi al v dinghen beleiden</l>
<l n="5910">Soe waer ghi moeght ende coent</l>
<l>Soe wert v leuen ghescoent</l>
<l><milestone unit="fol" n="42rb"/> Ghi selt hebben pays ende vrede</l>
<l>Met allen menschen telker stede</l>
<l>Maer ieghen valschs ende onrecht</l>
<l n="5915">Hebt ghestuin ende gheuecht</l>
<l>Als verre des ghijt vermoeght</l>
<l>Dats ene grote doeght</l>
<l>Men sal quaetheit wederstriden</l>
<l>Ende die niet ouer en laten liden</l>
<l n="5920">Ende die daer vore bleue doet</l>
<l>Voere in tser abrahams scoet</l>
<l><b>S</b>oete sprake ende vriendelike</l>
<l>Maect den mensche van vrienden rike</l>
<l>Ende felle herde spraken</l>
<l n="5925">Connen vele onvrienden maken</l>
<l><b>G</b>oet name es beter menechfout</l>
<l>Dan siluer stene oft gout</l>
<l>Wie onder menschen ghemint es</l>
<l>Oft oec vore gode sijds ghewes</l>
<l n="5930"><b>S</b>eneca seit vriendelec spreken</l>
<l>Can euelen moet ende gramscap breken</l>
<l>Die vreedsam sijn ende stille alsoe</l>
<l>Behoren seker gode toe</l>
<l><b>W</b>ant god onse here wilt wesen</l>
<l n="5935">Daer vrede es alsoe wi lesen</l>
<l>Want tsine iongheren sprect hi</l>
<l>Vrede met v allen si</l>
<l>Oec seit die prophete dat</l>
<l>In vreden es ghemaect sijn stat</l>
<l n="5940">Die comen wille tier stede</l>
<l>Houde raste ende vrede</l>
<l>Als men alle dinc hoeden sal</l>
<l>Soe gaet raste bouen al</l>
<l>Ende dier nes nerghen sekerlike</l>
<l n="5945">Volmaect dan in hemelrike</l>
<l>Wijs es hi die daer na steet</l>
<l>Want si nemmermeer en te gheet</l>
</div>
<div type="chapter"><head type="chapter">Van ghestadecheiden<b>.</b> </head>
<l><milestone unit="fol" n="42va"/> <b>G</b>hestadecheid als .i. wijs man seit</l>
<l>In dinghen daer orbore in leit</l>
<l n="5950">Can den orbore voert driuen</l>
<l>Maer wilt men slap daer in bliuen</l>
<l>Soe eest meeslec sonder waen</l>
<l>Sal die orbore wel voert gaen</l>
<l>In sijn beheet oec soe sal</l>
<l n="5955">Die mensche volstaen ouer al</l>
<l>Soe datmen hem niet en vinde</l>
<l>Dat hi erghen ga te winde</l>
<l>Men moet herderen alle dinghen</l>
<l>Die men toten ende wilt bringhen</l>
<l n="5960"><b>N</b>a dien dat herderen dan hoert</l>
<l>Tenen orbore tsetten voert</l>
<l>Soe selen wi dan sekerlike</l>
<l>Herderen op hemelrike</l>
<l>Ende nacht ende dach daerna poeghen</l>
<l n="5965">Hoe wi gods hulde hebben moeghen</l>
<l>Soe wat wi anders arbeiden</l>
<l>Dat doet ons van gode sceiden</l>
<l>Men mach niet dienen dat wet wale</l>
<l>Gode ende der werelt tene male</l>
</div>
<div type="chapter"><head type="chapter">Van wiser voersienecheiden</head>
<l n="5970"><b>W</b>ijsheit heet alsict versta</l>
<l>In latine prudentia</l>
<l>Wijsheit hare nien onderwint</l>
<l>Dan daer men doeght ende ere in vint</l>
<l>Wijs man en beghinc nie</l>
<l n="5975">Vorecope no persemie</l>
<l>Noch iet daer ane lach blame</l>
<l>Maer doeght ende goeden name</l>
<l>Begheert si bouen alle dinc</l>
<l>Maer soe wi doet sijn ghehinc</l>
<l n="5980">Ter dinc daer scande in leit</l>
<l>Es quite alre wijsheit</l>
<l>Watter werelt scande es</l>
<l>Es scande vore gode sijds ghewes</l>
<l><milestone unit="fol" n="42vb"/> <b>D</b>ie wise man heeft van zeden</l>
<l n="5985">Dat hi den tijt die es leden</l>
<l>Ouer dinct soe hi best weet</l>
<l>In wat poente dat hine leet</l>
<l>Ende om den vorcomenden tijt</l>
<l>Wederdinct hi des seker sijt</l>
<l n="5990"><b>O</b>m den tijt sijds ghewes</l>
<l>Die inder ieghen worden es</l>
<l>Sal hi dinken ende ordineren</l>
<l>Hoe hine lide met eren</l>
<l>Wijsheit als daer ghescreuen staet</l>
<l n="5995">Es onderscheedt tusschen goet ende quat</l>
<l>Ende datmen ten besten tie</l>
<l>Ende dat quade altoes vlie</l>
<l><b>S</b>eneca seit dat wijsheit can</l>
<l>Goet ende salech maken den man</l>
<l n="6000">Wet dat rechte wijsheit</l>
<l>Vliet alle weldecheit</l>
<l>Ende oec rijcheit ende scat</l>
<l>Salomon bat gode dat</l>
<l>Hi hem rijcheit van goede</l>
<l n="6005">En gaue noch oec armoede</l>
<l>Wijs man en dede dat verstaet</l>
<l>Met vorrade noyt quaet</l>
<l>Wijsheit doet ontsien gode</l>
<l>Ende vast houden sine ghebode</l>
<l n="6010">Die wise duchtet nacht ende dach</l>
<l>Dat hi iet mestorden mach</l>
<l>Ende es op sine hoede in dere wijs</l>
<l>Ocht hi ghinc op een cranc ijs</l>
<l>Want dese werelt sijds ghewes</l>
<l n="6015">Es een ijs dat cranc es</l>
<l>Wanter nieman in en leeft</l>
<l>Die seker enen morghen heeft</l>
<l><b>M</b>aer nv en heet wijs nieman</l>
<l>Die lieghen noch drieghen en can</l>
<l n="6020">Ende met scalcheiden hem gheneren</l>
<l><milestone unit="fol" n="43ra"/> En<i>de</i> heimelec vianden deren</l>
<l>Dit heet wijsheit onder quade</l>
<l>M<i>aer</i> god en<i>de</i> alle sine ghenade</l>
<l>Op he<i>m</i> senden waerlike</l>
<l n="6025">Die duren sal euwelike</l>
</div>
<div type="chapter"><head type="chapter"><b>Hoe quaet dat es. droeue wesen.</b> </head>
<l><b>D</b>oude wise scriuen oueral</l>
<l>Datme<i>n</i> bedroeft n<i>iet</i> sijn en sal</l>
<l>Maer blide in goeder wise</l>
<l>Dats seker in horen prise</l>
<l n="6030">&para; Salomon aldus ghewaecht</l>
<l>Ghelijc dat die motte dore knaecht</l>
<l>Die cledre menechfout</l>
<l>En<i>de</i> die worm et dat hout</l>
<l>Alsoe bederft meer no min</l>
<l n="6035">Bedroeftheit des menschen sin</l>
<l>&para; Die gherechte me<i>n</i>sche en sal niet</l>
<l>He<i>m</i> bedroeuen wats ghesciet</l>
<l>Wa<i>n</i>t hi te vriende heeft den h<i>er</i>e</l>
<l>Die regneert emmermere</l>
<l n="6040">M<i>aer</i> die quade die sal leiden</l>
<l>Sijn leuen met bedroeftheiden</l>
<l>Want hi seker es en<i>de</i> ghewes</l>
<l>Dat god onse h<i>er</i>e sijn viant es</l>
<l>&para; <i>Ihesus</i> sydrac seit al bloet</l>
<l n="6045">Bedroefth<i>eit</i> heeft den meneghe<i>n</i> doet</l>
<l>Ne gheen orbore en es in hare</l>
<l>&para; Noch soe sprect hi hier nare</l>
<l>Dat des menschen bliden moet</l>
<l>Sijn leuen v<i>er</i>groyen doet</l>
<l n="6050">Die droeue heeft allene</l>
<l>V<i>er</i>dorret march in die bene</l>
<l>&para; Seneca maect ons ghewes</l>
<l>Dat gheen dinc sotter en es</l>
<l>Dan ghewinnen droeuen name</l>
<l n="6055">Want hi en es nerghen bequame</l>
<l><milestone unit="fol" n="43rb"/> &para; En gheen dinc nacht en<i>de</i> dach</l>
<l>Den wisen bedroeuen mach</l>
<l>Hi duert vromelijc en<i>de</i> volstaet</l>
<l>In al dat hem ouergaet</l>
<l n="6060">Wet wel dat bedroeft sin</l>
<l>En ghenen loen en bringh<i>et</i> in</l>
<l>En ware oft wi tselken stonden</l>
<l>Bedroeft waren om onse sonden</l>
<l>V<i>er</i>liest een me<i>n</i>sche vrient oft goet</l>
<l n="6065">En<i>de</i> d<i>aer</i>om laet droeuen moet</l>
<l>Soe machem rouwen dat hi leeft</l>
<l>Want hi d<i>er</i> scaden twee heeft</l>
<l>Alse pauphul<i>us</i> seit die wise clerc</l>
<l>&para; Seneca seit in sijn werc</l>
<l n="6070">Die wise en bedroeft he<i>m</i> twint</l>
<l>Om dat hi v<i>er</i>lijest wijf en<i>de</i> kint</l>
<l>Metten seluen mach hijt v<i>er</i>draghen</l>
<l>Siere vriende doet tallen daghen</l>
<l>Dat hi v<i>er</i>beit sijns selfs doet</l>
<l n="6075">Want hi en weet clein no g<i>roo</i>t</l>
<l>Wed<i>er</i> si coemt heden oft morghe<i>n</i> </l>
<l>Si sijn wijs die d<i>aer</i> om sorghen</l>
<l>Om v<i>er</i>lies dat der werelt toe hoert</l>
<l>En selen wi niet droeuen voert</l>
<l n="6080">M<i>aer</i> omdat wi te meneghen stonden</l>
<l>Gode v<i>er</i>wracht hebben met sonden</l>
<l>Selen wi droeuen vroech en<i>de</i> spade</l>
<l>En<i>de</i> roepe<i>n</i> op gode ghenade</l>
<l>Dat hi ons onse crancke leuen</l>
<l n="6085">Mids siere ghenaden wilt v<i>er</i>gheuen</l>
</div>
<div type="chapter"><head type="chapter"><b>Datmen der werelt minne scuwen sal ende v</b><i>er</i>smaden.</head>
<l><b>E</b>lc mensche sal met sinne</l>
<l>Scuwen der werelt minne</l>
<l>Want sine can in bringhen niet</l>
<l>Dan sorghe pine ende verdriet</l>
<l n="6090">En<i>de</i> dat si scone toent als gout</l>
<l><milestone unit="fol" n="43va"/> Es argher dan verrot hout</l>
<l>Hi slacht d<i>er</i> bloeme<i>n</i> die scone staet</l>
<l>D<i>aer</i> scoenheit en<i>de</i> roke te nieute gaet</l>
<l>En<i>de</i> al si vaelt soe sijn v<i>er</i>loren</l>
<l n="6095">Beide scoenheit en<i>de</i> al dat goren</l>
<l>Alle eersche mogenthede</l>
<l>En<i>de</i> rijcheit van goede mede</l>
<l>Alle wijsheit van ertrike</l>
<l>En<i>de</i> cleergie die ghelike</l>
<l n="6100">Moeten alle te nieute keren</l>
<l>Dit moeghe<i>n</i> wi daghelijcs leren</l>
<l>In allen wercken cleine en<i>de</i> g<i>roo</i>t</l>
<l>Selen wi dincken om die doet</l>
<l>Ende o<i>m</i>me dat corte leuen</l>
<l n="6105">Dat ons god heeft ghegheuen</l>
<l>Die altoes dincken woude</l>
<l>Hoe cort dat hi leuen soude</l>
<l>Hine dade ne<i>m</i>mermeer quaet</l>
<l>Noch daer ghescreuen staet</l>
<l n="6110">Dat altoes heeft die vroede</l>
<l>Die doet in sinen moede</l>
<l>Ghine selt uwen sin n<i>iet</i> gheuen</l>
<l>D<i>aer</i> toe dat ghi langhe selt leuen</l>
<l>&para; Seneca seit dat hi qualec leeft</l>
<l n="6115">Die den hoep op lange lijf heeft</l>
<l>Want hi he<i>m</i> seluen sere liecht</l>
<l>En<i>de</i> ane ziele en<i>de</i> lijf bedriecht</l>
<l>Des ghelike seit catoen met</l>
<l>&para; Een and<i>er</i> meest<i>er</i> heeft oec gheset</l>
<l n="6120">Dat die ghene niet en leeft</l>
<l>Die in sine herte altoes heeft</l>
<l>Dat hi altoes wille leuen</l>
<l>Een and<i>er</i> wise heeft bescreuen</l>
<l>Datmen elken dach sal vresen</l>
<l n="6125">Als oft die leeste soude wesen</l>
<l>Die me<i>n</i>sche sal tsauons slape<i>n</i> gaen</l>
<l>Als te steruen sonder op staen</l>
<l><milestone unit="fol" n="43vb"/> &para; Alsme<i>n</i> vint in langhe<i>n</i> weghen</l>
<l>Ghestof wint slijc en<i>de</i> reghen</l>
<l n="6130">Alsoe vint men als en<i>de</i> als</l>
<l>Int lang lijf uele ingeuals</l>
<l>Ghine selt v n<i>iet</i> bedroeue<i>n</i> dies</l>
<l>Dat ghi hebt v<i>er</i>ganclec v<i>er</i>lies</l>
<l>M<i>aer</i> ghi selt droeue<i>n</i> dach en<i>de</i> nacht</l>
<l n="6135">Dat ghi uwe<i>n</i> schepp<i>er</i>e hebt v<i>er</i>wracht</l>
<l>Men sal mi<i>n</i>nen deuwelec goet</l>
<l>Vore tgoet dat saen inden moet</l>
</div>
<div type="chapter"><head type="chapter"><b>Noch van den seluen en</b><i>de</i> wat salomon hier af seeght.</head>
<l><b>D</b>ie wise salomon ons bescrijft</l>
<l>Soe wat dese werelt bedrijft</l>
<l n="6140">Ende al d<i>aer</i> si mede o<i>m</i>me gaet</l>
<l>Dat es ydelheit en<i>de</i> beraet</l>
<l>Dat proeft hi aldus hier met</l>
<l>Hi seide ic hadde mijn h<i>er</i>te gheset</l>
<l>In der werelt ydelen saken</l>
<l n="6145">Ic dede grote huse maken</l>
<l>Priele ende grote wijngarde</l>
<l>Scone houe ende boegarde</l>
<l>Wel ghemaect na sijn ghenoeghe<i>n</i> </l>
<l>Die ald<i>er</i>hande vrochte droeghen</l>
<l n="6150">En<i>de</i> d<i>aer</i> in springhende fonteynen</l>
<l>Die altoes liepen sond<i>er</i> feynen</l>
<l>&para; Knechte en<i>de</i> ionc wiue twaren</l>
<l>Die te mine<i>n</i> dienste waren</l>
<l>Grote familien d<i>aer</i> toe mede</l>
<l n="6155">Van ossen menechfoldechede</l>
<l>Van scapen en<i>de</i> and<i>er</i>en beesten</l>
<l>Mere dan ieman mochte gheleeste<i>n</i> </l>
<l>Haddic meer dan ieman die</l>
<l>Vore mi hadde gheweest ie</l>
<l n="6160">Van siluere ende van goude</l>
<l>Haddic hope menechfoude</l>
<l>Ende alrehande iuwele alsoe</l>
<l><milestone unit="fol" n="44ra"/> Die coninghe behoerden toe</l>
<l>Zangers en<i>de</i> zangerssen</l>
<l n="6165">Prikers en<i>de</i> prikerssen</l>
<l>Potte en<i>de</i> nappe scone en<i>de</i> fijn</l>
<l>D<i>aer</i> men met scincte den wijn</l>
<l>Wat h<i>er</i>te begh<i>er</i>de en<i>de</i> oghen met</l>
<l>Des volghdic hen al onghelet</l>
<l n="6170">En<i>de</i> in allen desen meer no min</l>
<l>Settic mijn h<i>er</i>te en<i>de</i> al mine<i>n</i> sin</l>
<l>En<i>de</i> waende wel int th<i>er</i>te mijn</l>
<l>Dat al dit goet mij<i>n</i> hadde ghesijn</l>
<l>Ende dat ic van groter macht ware</l>
<l n="6175">En<i>de</i> als ic mi bedachte d<i>aer</i> nare</l>
<l>Soe dochte mi dit al ydelhede</l>
<l>Cost en<i>de</i> arbeit verloren mede</l>
<l>En<i>de</i> dat al dit sonder waen</l>
<l>Wed<i>er</i> te nieute moeste gaen</l>
<l n="6180">En<i>de</i> mijn arbeit na ende voren</l>
<l>Altemale ware v<i>er</i>loren</l>
<l>&para; Oft salomo<i>n</i> die was dus vroet</l>
<l>Hadde bina al dit goet</l>
<l>Dat herte ghepeinsen mochte</l>
<l n="6185">En<i>de</i> hem al dit niet en dochte</l>
<l>Wat moghe<i>n</i> wi doen arme keytiue</l>
<l>Die soe luttel hebben tharen liue</l>
<l>En<i>de</i> dat selue in onsen daghen</l>
<l>Met groten arbeide beiaghen</l>
<l n="6190">En<i>de</i> behouden wijt dan na desen</l>
<l>Dat moet in g<i>ro</i>ten sorghen wesen</l>
<l>En<i>de</i> met droefheiden moten wijt</l>
<l>Hier laten in corter tijt</l>
<l>Ach hoe mach dat comen dan</l>
<l n="6195">Dat wire soe vaste hanghen an</l>
<l>D<i>aer</i> wi gode o<i>m</i>me begheuen</l>
<l>En<i>de</i> v<i>er</i>liesen deuwelec leuen</l>
<l>Wat menschen selc es ghesint</l>
<l>Dat hi de werelt niet en mint</l>
<l n="6200"><milestone unit="fol" n="44rb"/> Noch sine h<i>er</i>te nien leit</l>
<l>An hare onsaleghe rijcheit</l>
<l>Hi heeft gode onsen here</l>
<l>Te danckene herde sere</l>
<l>Wa<i>n</i>t ghee<i>n</i> dinc als een wise sprect</l>
<l n="6205">Th<i>er</i>te meer van gode en trect</l>
<l>Want van honderden n<i>iet</i> een man</l>
<l>Sijn rijcheit wel besitten can</l>
</div>
<div type="chapter"><head type="chapter"><b>Van bekeerne tonsen heere.</b> </head>
<l><b>N</b>ieme<i>n</i> en sal traghe<i>n</i> sine vaert</l>
<l>Van bekeerne te gode waert</l>
<l n="6210">Noch dat o<i>m</i>me en ghenen dinghe<i>n</i> </l>
<l>Van daghe te daghe v<i>er</i>linghen</l>
<l>Want wine weten g<i>roo</i>t no smal</l>
<l>Wanner die doet comen sal</l>
<l>Es men des morghens ghesont</l>
<l n="6215">Men es dicke doet eer auont</l>
<l>Die besw<i>aer</i>t ware van onghemake<i>n</i> </l>
<l>En<i>de</i> he<i>m</i> des quite mochte maken</l>
<l>Hine soude twint beiden van dese<i>n</i> </l>
<l>Hine hadde he<i>m</i> seluen ghenesen</l>
<l n="6220">Hoe coemt dan dat besiet</l>
<l>Dat wi die ziele en ghenesen niet</l>
<l>Die duren moet euwelike</l>
<l>In helle oft in hemelrike</l>
<l>&para; <i>Ihesus</i> sydracs<i></i> sone hi seit</l>
<l n="6225">Dat nieman sijn ende en weit</l>
<l>Oft waer oft hoe hi steruen sal</l>
<l>Dits ghemeine ouer al</l>
<l>Ghelijc alsmen de<i>n</i> vesch vaet</l>
<l>Metten hinghellen dat v<i>er</i>staet</l>
<l n="6230">En<i>de</i> die voghele metten stricke</l>
<l>Alsoe worden menschen dicke</l>
<l>Gheuaen en<i>de</i> sine weten hoe</l>
<l>En<i>de</i> te male bederft daer toe</l>
<l>In m<i>er</i>ren leit vrese groet</l>
<l n="6235">En<i>de</i> bringht den mensche t<i>er</i> doet</l>
<l><milestone unit="fol" n="44va"/> &para; Heuet een mensche mesdaen</l>
<l>Enen mensche hi willet saen</l>
<l>Beteren het dunct he<i>m</i> ere</l>
<l>En<i>de</i> oft wi mesdoen onsen here</l>
<l n="6240">Die ons sciep en<i>de</i> maecte</l>
<l>En<i>de</i> die doet om ons smaecte</l>
<l>En selen wi he<i>m</i> niet haestelike</l>
<l>Betren iawi sekerlike</l>
<l>&para; Die dwase peinsen cras</l>
<l n="6245">Dat es morghen alsoe ic las</l>
<l>Dan sal ic te biechten gaen</l>
<l>En<i>de</i> miere sonden aue staen</l>
<l>En<i>de</i> die morghen wats ghesciet</l>
<l>En can toe comen niet</l>
<l n="6250">M<i>aer</i> gaen soe inden sonden voert</l>
<l>Dat siere in bliuen v<i>er</i>smoert</l>
<l>Dus w<i>er</i>t der morghe<i>n</i> soe uele</l>
<l>Dat int leste gaet uten spele</l>
<l>&para; Alsmen in goeden wille es</l>
<l n="6255">En salmen niet beiden des</l>
<l>Men sal altehant d<i>aer</i> met</l>
<l>Voert gaen al onghelet</l>
<l>Wa<i>n</i>t goet wille dats dicke gheseit</l>
<l>En hout altoes n<i>iet</i> ghedurecheit</l>
<l n="6260">En<i>de</i> dat es iammer en<i>de</i> scade</l>
<l>Dat goet wille es onghestade</l>
<l>Al es beiden des sijt vroet</l>
<l>In rade en<i>de</i> in uele dinghen goet</l>
<l>Si es nochtan sorghelijc sere</l>
<l n="6265">Int bekeren van onsen here</l>
<l>Wa<i>n</i>t wi een vre alst es in schijn</l>
<l>Ons leuens niet seker en sijn</l>
</div>
<div type="chapter"><head type="chapter"><b>Dat abijt noch stede den mensche niet heylich en maken.</b> </head>
<l><b>V</b>ele liede willen in clost<i>er</i>e gaen</l>
<l>Om dat sijt houden sond<i>er</i> wae<i>n</i> </l>
<l n="6270">Datme<i>n</i> d<i>aer</i> blijft behouden bat</l>
<l><milestone unit="fol" n="44vb"/> Dan elre in eenre and<i>er</i> stat</l>
<l>Wet dat cloester no cluce mede</l>
<l>Gheue<i>n</i> en co<i>n</i>nen heylichede</l>
<l>M<i>aer</i> die reynecheit int h<i>er</i>te heeft</l>
<l n="6275">Wet dat hi heylechleke leeft</l>
<l>Ende want god ouer al es</l>
<l>Soe mach men des sijt ghewes</l>
<l>Gode dienen ouer al</l>
<l>In huys in strate in berch int dal</l>
<l n="6280">Vele liede sijn sulc van zeden</l>
<l>Dat si v<i>er</i>wandelen hore steden</l>
<l>Om gode te dienne hier en<i>de</i> d<i>aer</i> </l>
<l>Dat nes n<i>iet</i> goet wet voer w<i>aer</i> </l>
<l>Want in onghestadeghen sin</l>
<l n="6285">En woent god meer no min</l>
<l>Wie onlanghe duert op ene stede</l>
<l>Dat bediet onghestadechde</l>
<l>Selden ghedijt dat wet</l>
<l>Die plante die me<i>n</i> dicke v<i>er</i>set</l>
<l n="6290">Alsoe en beclijft vroech no spade</l>
<l>Heylecheit int h<i>er</i>te onghestade</l>
<l>Want raste d<i>aer</i>toe niet en hoert</l>
<l>Dit sijn meest<i>er</i> senecaes woert</l>
<l>Stede noch abijt d<i>aer</i> toe mede</l>
<l n="6295">En gheuen geen heylechede</l>
<l>M<i>aer</i> in dat herte rene</l>
<l>Leeght heylecheit allene</l>
<l>&para; Soe wie hem wille keren</l>
<l>Ter vrienscap ons heren</l>
<l n="6300">Sal gode minnen bouen al</l>
<l>Ende sinen euenkersten hi sal</l>
<l>Ghelijc hem seluen minnen</l>
<l>Na sijn besten versinnen</l>
<l>Ende hem seluen haten</l>
<l n="6305">Dit sijn poente van baten</l>
<l>Die god ghebiedt waerlike</l>
<l>D<i>aer</i> men met coemt in hemelrike</l>
</div>
<div type="chapter"><head type="chapter"><milestone unit="fol" n="45ra"/> <b>Van middelheiden ende van maten.</b> </head>
<l><b>M</b>et doeghden en<i>de</i> goede<i>n</i> maniere<i>n</i> </l>
<l>Salme<i>n</i> lijf en<i>de</i> ziele v<i>er</i>sieren</l>
<l n="6310">Want gheen dinc soe wel en staet</l>
<l>Als scone zeden hoe dat gaet</l>
<l>&para; Me<i>n</i> seit d<i>aer</i> een vers int latijn</l>
<l>Dat scone zeden beter sijn</l>
<l>Da<i>n</i> enech and<i>er</i> doeght mach wese<i>n</i> </l>
<l n="6315">Dit machme<i>n</i> in catoen oec lesen</l>
<l>&para; Me<i>n</i> sal den lichame oec n<i>iet</i> sieren</l>
<l>Allene met sconen manieren</l>
<l>M<i>aer</i> met cuisschen clederen alsoe</l>
<l>Na dat dien staet horet toe</l>
<l n="6320">Middelheit in goeder wise</l>
<l>Soe dats te uele nien gherise</l>
<l>Want al te uele des sijt vroet</l>
<l>En was orber noyt noch goet</l>
<l>Want sond<i>er</i>lincheit es ene o<i>n</i>mate</l>
<l n="6325">Bringhe<i>n</i> inne grote ombate</l>
<l>&para; Landsheren ende prelate</l>
<l>En<i>de</i> liede van hoghen state</l>
<l>Oft van hogher gheboert</l>
<l>Wet dat he<i>m</i> wel toe hoert</l>
<l n="6330">Suuerlec abijt des sijt vroet</l>
<l>Bat dant ghemeine<i>n</i> lieden doet</l>
<l>M<i>aer</i> dits al gheslaghen o<i>m</i>me</l>
<l>En<i>de</i> mach v seghen w<i>aer</i> o<i>m</i>me</l>
<l>&para; Eest dat een groet h<i>er</i>e maect</l>
<l n="6335">Een sund<i>er</i>linghe cleet wel gheraect</l>
<l>Eens dorp<i>er</i>s sone sal des ghelike</l>
<l>Hebben willen es hi rike</l>
<l>&para; Eest oec dat diernen scouwen</l>
<l>Iet sund<i>er</i>lings ane scone v<i>ro</i>uwen</l>
<l n="6340">Si w<i>er</i>uen daer na en<i>de</i> poeghen</l>
<l>Hoe si des ghewinnen moeghen</l>
<l>Dit nes behoerlec twint</l>
<l><milestone unit="fol" n="45rb"/> Hi es vroet die he<i>m</i> seluen kint</l>
<l>Aldus sal elc sonder waen</l>
<l n="6345">Na sinen staet ghecleedt gaen</l>
<l>Niet te luttel noch te uele</l>
<l>Mate es goet tallen spele</l>
<l>&para; Selke meestre oec ons leren</l>
<l>Dat prinschen en<i>de</i> landsheren</l>
<l n="6350">Selen hebben des seker sijt</l>
<l>Altoes sund<i>er</i>linghe abijt</l>
<l>D<i>aer</i>mense bi kinnen sal</l>
<l>Onder die andre ouer al</l>
<l>Ghestelec p<i>er</i>sone des sijt vroet</l>
<l n="6355">Of die heffen der kerken goet</l>
<l>En selen gheen abijt draghen</l>
<l>D<i>aer</i> si der werelt met behaghen</l>
<l>Noch he<i>m</i> oec setten te wapen</l>
<l>Ghelijc riddren en<i>de</i> scilt knapen</l>
<l n="6360">M<i>aer</i> toeghen oetmoedechede</l>
<l>Ghelijc <i>cristus</i> selue dede</l>
<l>Die met siere doet dat goet wan</l>
<l>Dear si euwelec leuen van</l>
<l>Dus sal he<i>m</i> elc me<i>n</i>sche dat v<i>er</i>staet</l>
<l n="6365">Middelec houden na sinen staet</l>
<l>Beide van cledren en<i>de</i> van ghelate</l>
<l>In desen leeght grote bate</l>
<l>&para; Inden cledren mach men selc stont kinnen</l>
<l>Wat dat h<i>er</i>te heuet binnen</l>
<l n="6370">Gaet me<i>n</i> ghescoert oft ontnayt</l>
<l>Men seit dat herte leit v<i>er</i>drayt</l>
<l>Draeght men oec paruren alsoe</l>
<l>Die den p<i>er</i>soen nien horen toe</l>
<l>Soe siet men het heet een dwaes</l>
<l n="6375">Dit sijn die worde her senecaes</l>
<l>Diet middelheit wel houden can</l>
<l>Dat es verre die wiser man</l>
<l>Want d<i>aer</i> alle doeght in leit</l>
<l>Alsoe als aristotiles seit<b>.</b> </l>
</div>
<div type="chapter"><head type="chapter"><milestone unit="fol" n="45va"/> <b>Van manlijcheiden.</b> </head>
<l n="6380"><b>M</b>anne<i>n</i> selen manlijc ghelaet</l>
<l>Hebbe<i>n</i> want he<i>m</i> dat wel staet</l>
<l>Salomon seit die wise man</l>
<l>Wat mach wesen dan</l>
<l>Man van wijfleker manieren</l>
<l n="6385">En<i>de</i> hare dinc wijslec hantieren</l>
<l>&para; Ouidius sprect oec van dien</l>
<l>Datmen die altoes sal ontsien</l>
<l>Want si sijn dicke onghestade</l>
<l>Beide in rade ende in dade</l>
<l n="6390">Ghelijc sij hen openbare</l>
<l>Van buten toenen contrare</l>
<l>Hoerre rechte manlijchede</l>
<l>Alsoe sijn si int h<i>er</i>te mede</l>
<l>D<i>aer</i> bi salmense scuwen</l>
<l n="6395">En<i>de</i> te nausten n<i>iet</i> ghetruwen</l>
<l>Des ghelijc oec van wiuen</l>
<l>Die manlec ghelaet driuen</l>
<l>&para; Elc man sal sijn h<i>er</i>te maken</l>
<l>Vrome en<i>de</i> manlijc i<i>n</i> sine<i>n</i> saken</l>
<l n="6400">En<i>de</i> niet wanckel sijn d<i>aer</i> inne</l>
<l>M<i>aer</i> ghestadech sijn van sinne</l>
<l>En<i>de</i> duren vast in sinen moet</l>
<l>In sijn propoest op dat es goet</l>
<l>&para; Hi en sal oec na catoens leren</l>
<l n="6405">Met he<i>m</i> seluen n<i>iet</i> discorderen</l>
<l>Want die he<i>m</i> seluen es fel</l>
<l>En sal nieman becomen wel</l>
<l>Die mensche sal alsoe wi lesen</l>
<l>Van h<i>er</i>ten altoes blide wesen</l>
<l n="6410">En<i>de</i> met he<i>m</i> seluen eendrachtech</l>
<l>En<i>de</i> in weldoen altoes v<i>er</i>dachtech</l>
<l>En<i>de</i> ghetroestech sijn van moede</l>
<l>Ia altoes met goeder hoede</l>
<l>Niet wankelsinnech en<i>de</i> dan</l>
<l n="6415">Mach hi wel heten een man<b>.</b> </l>
</div>
<div type="chapter"><head type="chapter"><milestone unit="fol" n="45vb"/> <b>Dat die mensche niet dicke en sal sijn alleene.</b> </head>
<l><b>D</b>ie mensche hebbic ghelesen</l>
<l>En sal n<i>iet</i> geerne allene wese<i>n</i> </l>
<l>M<i>aer</i> met goeden menschen ghemene</l>
<l>Die gherecht sijn en<i>de</i> oec rene</l>
<l n="6420">D<i>aer</i> sal hi altoes poeghen na</l>
<l>Ons seit di wise seneca</l>
<l>Dats een edel goet te wensche</l>
<l>Te sine biden goeden mensche</l>
<l>Want vore die goede dat v<i>er</i>staet</l>
<l n="6425">Scaemt he<i>m</i> de me<i>n</i>sche te doene q<i>uae</i>t</l>
<l>Want sonden werden dat wet</l>
<l>Om die vroegh<i>er</i>s dicke belet</l>
<l>&para; Salomon maect ons ghewes</l>
<l>Dat het uele beter es</l>
<l n="6430">&para; Twee ghesellen ghemene</l>
<l>Dan een mensche allene</l>
<l>Deen doet den anderen gherief</l>
<l>Alse die elc anderen hebben lief</l>
<l>En<i>de</i> valt die een daer neder</l>
<l n="6435">Die and<i>er</i> heeften op weder</l>
<l>D<i>aer</i> staet ghescreuen gheloues mi</l>
<l>Soe wee he<i>m</i> die allene si</l>
<l>&para; Die heyleghe vadere d<i>aer</i> met</l>
<l>Die wise cloestre hebben gheset</l>
<l n="6440">Meacten d<i>aer</i> in een couent</l>
<l>Sine micte<i>n</i> op enecheit twent</l>
<l>Om dat elc andren sal staen bi</l>
<l>En<i>de</i> helpen als hi tachter si</l>
<l>Ia in allen goeden dinghen</l>
<l n="6445">Een zeel van .iij. stringhen</l>
<l>Brect noder int ghemene</l>
<l>Dan ocht en hadde maer ene</l>
<l>Woude me<i>n</i> enen man deren</l>
<l>Dat hi allene en conste ghew<i>er</i>en</l>
<l n="6450">Hi moeste tonder gaen</l>
<l><milestone unit="fol" n="46ra"/> Dat mochte<i>n</i> si twee wed<i>er</i> staen</l>
<l>Hulpe ende raet die sijn goet</l>
<l>Diese gherne neemt hi es vroet</l>
<l>&para; Lieue liede al eest dat ghi</l>
<l n="6455">Heimelec allene sijt daer bi</l>
<l>En doet ghene sonde tere</l>
<l>Peinst dat god onse here</l>
<l>Die bouen sit inden hemel</l>
<l>Vwe wercke alle siet wel</l>
<l n="6460">Dien v<i>er</i>borghen en es twint</l>
<l>Want hi alle herten kint</l>
<l>En<i>de</i> orcondere en<i>de</i> recht<i>er</i>e es</l>
<l>Van alle<i>n</i> sonden sijds ghewes</l>
</div>
<div type="chapter"><head type="chapter"><b>Van werckene ende scouwene leuene.</b> </head>
<l><b>T</b>wee leuene sijn waerlike</l>
<l n="6465">D<i>aer</i> me<i>n</i> met wint hemelrike</l>
<l>Die bouen alle leuene gaen</l>
<l>Deen leuen wildijt v<i>er</i>staen</l>
<l>Dat es een werckende leuen</l>
<l>Dand<i>er</i> een bescouwende es bescreue<i>n</i> </l>
<l n="6470">Nu hoert also gregorius seit</l>
<l>Van desen tween dond<i>er</i>scheit</l>
<l>Dwerckende leu<i>en</i> wildijt weten</l>
<l>Dats den hongh<i>er</i>e gheuen teten</l>
<l>Den naecten decken sine lede</l>
<l n="6475">H<i>er</i>berghe<i>n</i> daer toe mede</l>
<l>Den bedroefden vroech en<i>de</i> spade</l>
<l>Troesten met rade en<i>de</i> met dade</l>
<l>En<i>de</i> altoes leren voert</l>
<l>Den ongheleerden gods woert</l>
<l n="6480">Den dolenden corrigeren</l>
<l>En<i>de</i> den hoeu<i>er</i>deghen leren</l>
<l>En<i>de</i> weghen ter oetmoedegheden</l>
<l>Grote sorghe draghen mede</l>
<l>Om ald<i>er</i> menschen salecheit</l>
<l n="6485">En<i>de</i> oec altoes sijn ghereit</l>
<l><milestone unit="fol" n="46rb"/> Den euenkerste<i>n</i> vroech en<i>de</i> spade</l>
<l>Alse een woude datmen he<i>m </i>dade</l>
<l>Alse gregorius heeft bescreuen</l>
<l>Soe es dit dwerckende leuen</l>
<l n="6490">&para; Scouwene leuen dat ghijt wet</l>
<l>Heeft gregorius dus gheset</l>
<l>Dats dat wi met alle sinne<i>n</i> </l>
<l>Gode en<i>de</i> menschen selen mi<i>n</i>nen</l>
<l>En<i>de</i> alle wtwindeghe dinghen</l>
<l n="6495">Vter herten selen dringhen</l>
<l>En<i>de</i> o<i>m</i>me gode dincken allene</l>
<l>Met bernender herten rene</l>
<l>En<i>de</i> in sund<i>er</i>lingh v<i>er</i>langhen</l>
<l>Onse scepp<i>er</i>e ane hanghen</l>
<l n="6500">En<i>de</i> alle eerdsche sorghe laten</l>
<l>Ende begheren vter maten</l>
<l>Tsiene ons heren anschijn</l>
<l>D<i>aer</i> alle vrouden volmaect sijn</l>
<l>Ende hebben oec verlanc</l>
<l n="6505">Om der ingle soeten sanc</l>
<l>En<i>de</i> d<i>aer</i> na gheselscap soete en<i>de</i> claer</l>
<l>Dat sonder eende leuet daer</l>
<l>Die in desen stade wille leuen</l>
<l>Moet maghe lant goet begheuen</l>
<l n="6510">En<i>de</i> alle eerdsche dinghe ghemene</l>
<l>Sond<i>er</i> sinen scepp<i>er</i>e allene</l>
<l>&para; Om dese twee leuenen als men leest</l>
<l>Heeft meneghe disputasie gheweest</l>
<l>Welc van he<i>m</i> dat best ware</l>
<l n="6515">Dat een van he<i>m</i> dats openbare</l>
<l>En es anders niet dan minnen</l>
<l>Met ere soetheit van binnen</l>
<l>En<i>de</i> alle dinc van buten</l>
<l>Vast vter herten sluten</l>
<l n="6520">&para; Dwerkende leuen dat ghi</l>
<l>Hier vore horet segghen mi</l>
<l>Es vele meerre arbeit</l>
<l><milestone unit="fol" n="46va"/> Wa<i>n</i>t .i. me<i>n</i>sche moet sorfachtecheit</l>
<l>Vore he<i>m</i> selue<i>n</i> draghe<i>n</i> spade en<i>de</i> vroe</l>
<l n="6525">En<i>de</i> vore sinen euenkersten alsoe</l>
<l>En<i>de</i> hem deilen lijf ende goet</l>
<l>En<i>de</i> die and<i>er</i> des sijt vroet</l>
<l>En werket and<i>er</i>s niet een twint</l>
<l>Dan hi sinen scepp<i>e</i>re mint</l>
<l n="6530">Dese twee hebben ond<i>er</i>scheit</l>
<l>Nochtan hebben dicke gheseit</l>
<l>Goede clerke openbare</l>
<l>Dat scouwende beter ware</l>
<l>Want <i>cristus</i> sprac hier te voren</l>
<l n="6535">Dat magdalene hadde v<i>er</i>coren</l>
<l>Dbeste deel dat nummermeren</l>
<l>Van hare en soude keren</l>
<l>Want si altoes sijt seker das</l>
<l>In bernend<i>er</i> minnen was</l>
<l n="6540">Ende niet achte een oert</l>
<l>Van al dat d<i>er</i> werelt toe hoert</l>
<l>&para; Hets oec waer des sijt vroet</l>
<l>Die gode wilt dienen hi moet</l>
<l>Sijn herte suuer maken</l>
<l n="6545">Van alder werelt saken</l>
<l>Die de werelt laten wille</l>
<l>Hoeden he<i>m</i> des lude en<i>de</i> stille</l>
<l>Dat hi niet en behoude voert</l>
<l>Iet dat der werelt toe hoert</l>
<l n="6550">Soe wie gode volghen sal</l>
<l>Moet die werelt laten al</l>
<l>Want behoudt hi d<i>er</i> werelt iet</l>
<l>Soe es sijn volghen al niet</l>
<l>Die ewangelie doet ghewach</l>
<l n="6555">Datme<i>n</i> tween heren n<i>iet</i> en mach</l>
<l>Te hulden dienen ghelike</l>
<l>Wi selen laten dat ertrike</l>
<l>Om trike dat euwelec duert</l>
<l>Dat nieme<i>n</i> en heeft ombesuert<b>.</b> </l>
</div>
<div type="chapter"><head type="chapter"><b>Vander godheit.</b> </head>
<l n="6560"><b>G</b>od in he<i>m</i> seluen es een geest</l>
<l>Wat me<i>n</i> van he<i>m</i> singht oft leest</l>
<l>Oft dicht oft scrijft daer af</l>
<l>Dats algader maer een kaf</l>
<l>Al die werelt mache<i>n</i> minnen</l>
<l n="6565">M<i>aer</i> he<i>m</i> en mach niemen kinne<i>n</i> </l>
<l>Sine hoegde en<i>de</i> sine diepheit</l>
<l>Sine lingde en<i>de</i> sine bretheit</l>
<l>En mach gheen mensche wete<i>n</i> </l>
<l>Hi blijft altoes onghemeten</l>
<l n="6570">Hi es altoes moghentlike</l>
<l>In hemel ende ertrike</l>
<l>Ende in helle daer toe mede</l>
<l>Hi en wllet ghene stede</l>
<l>Hem en es verborghen twint</l>
<l n="6575">Want hi alle herten kint</l>
<l>&para; Sonder beghin en<i>de</i> sonder inde</l>
<l>En<i>de</i> sond<i>er</i> middelheit alsict vinde</l>
<l>Want soe wat sonder ende es</l>
<l>En heeft ghee<i>n</i> middelt sijds ghewes</l>
<l n="6580">&para; Ontfermh<i>er</i>tech en<i>de</i> goedertieren</l>
<l>Es hi in allen manieren</l>
<l>Die niemens bede en ontseit</l>
<l>Op datter salecheit in leit</l>
<l>Hi es oetmoedegher allene</l>
<l n="6585">Dan allen menschen ghemene</l>
<l>Ghereet ter ontfermechede</l>
<l>En<i>de</i> traghe ter wraken mede</l>
<l>&para; Eyghenlec behoren he<i>m</i> toe</l>
<l>.V. poente ic seggu hoe</l>
<l n="6590">Hi es melde ende waerachtech</l>
<l>Gherecht en<i>de</i> alles machtech</l>
<l>Ontf<i>er</i>mh<i>er</i>tech d<i>aer</i> toe mede</l>
<l>M<i>aer</i> sine ontfermh<i>er</i>techede</l>
<l>Bouen al sine werken gaet</l>
<l n="6595">Dats ons een groet toe v<i>er</i>laet</l>
<l><milestone unit="fol" n="47ra"/> Op sijn enech woert soe staen</l>
<l>Hemel en<i>de</i> eerde sonder waen</l>
<l>En<i>de</i> alle dat daer inne es</l>
<l>Staet in sine hoede sijds ghewes</l>
<l n="6600">En<i>de</i> dade hi sine hoede d<i>aer</i> af iet</l>
<l>Het soude weder al werden niet</l>
<l>Want h<i>et</i> van n<i>iet</i> quam algader</l>
<l>Alsoet woude die eneghe vader</l>
<l>God es onwandelbare</l>
<l n="6605">Hen en liden ghene iare</l>
<l>Noch tijt met noch vre</l>
<l>Dits sine godlike nature</l>
<l>Hine heeft ghisteren no heden</l>
<l>Hem nes noyt tijt gheleden</l>
<l n="6610">Want hi es sonder beghin</l>
<l>En<i>de</i> sonder inde meer no min</l>
<l>En<i>de</i> wat hi gheeft oft vte ghiet</l>
<l>Hine heues te min niet</l>
<l>Men mach he<i>m</i> sien no tasten</l>
<l n="6615">Het nes nieman in rasten</l>
<l>Dan si die hem minnen</l>
<l>Met alder herten binnen</l>
<l>He<i>m</i> en mach deren gheen ongheual</l>
<l>Want de he<i>m</i> heeft hi heuet al</l>
<l n="6620">En<i>de</i> de he<i>m</i> nien heeft hine heeft twint</l>
<l>Dus doet ons sente augustijn bekint</l>
</div>
<div type="chapter"><head type="chapter"><b>Noch subtijlre van gode.</b> </head>
<l><b>V</b>ore al beghin soe was een</l>
<l>Die beghin en heeft en gheen</l>
<l>Vte wien dat alle dinghen</l>
<l n="6625">Horen iersten spronc ontfinghen</l>
<l>&para; God es een wort wildijt besien</l>
<l>Gheformeert van letteren drie<i>n</i> </l>
<l>En<i>de</i> alsoe sijn oec scone</l>
<l>In enen god drie p<i>er</i>sone</l>
<l n="6630">En<i>de</i> elc es god int ghemeen</l>
<l>Nochtan nes der god m<i>aer</i> een</l>
<l><milestone unit="fol" n="47rb"/> Dits wonder te merken an</l>
<l>Hier op en sal gheen man</l>
<l>Sere legghen sinen merc</l>
<l n="6635">Wa<i>n</i>t en was nie soe wisen clerc</l>
<l>Van sinne in ghenen stonden</l>
<l>Die dese dinc conste ghegronden</l>
<l>&para; Die dese worde v<i>er</i>staen wale</l>
<l>En sijn niet leec altemale</l>
<l n="6640">Decretale ons dat beuelen</l>
<l>Dat wi starclike gelouen selen</l>
<l>En<i>de</i> eenwldech belien</l>
<l>&para; Nv bidden wi gode den vrien</l>
<l>Dat hi ons int leste sate</l>
<l n="6645">In des ghewarechs gheloefs state</l>
<l>Ende in vasten hope mede</l>
<l>En<i>de</i> vanden viant ons beurede</l>
<l>Soe dat wi comen salechlike</l>
<l>In sijn euwech hemelrike</l>
</div>
<div type="chapter"><head type="chapter comment">[Slot]</head>
<l n="6650"><b>D</b>ese boec wert volmaect aldus</l>
<l>In die maent van iunius</l>
<l>Doen men screef <i>cristus</i> gheboert</l>
<l>Dertiene hondert en<i>de</i> .xl. voert</l>
<l>Ende oec .v. daer toe mede</l>                           
<l parse="ignore">AD 1345</l>
<l n="6655">Al tantwerpen in die stede</l>
<l>Int .iiij. iaer des regements</l>
<l>Des tseests paus tser clements</l>
<l>&para; En<i>de</i> in .xviij.&sups;&supt;&supe; iaer des rijcs</l>
<l>Des vifts keysers lodewijcs</l>
<l n="6660">En<i>de</i> int .xxxiij.ste iaer</l>
<l>Dat die derde ian voer waer</l>
<l>In brabant met groter ere</l>
<l>Hertoghe sat ende here</l>
<l>Int iaer alsict versinne</l>
<l n="6665">Vander werelt beghinne</l>
<l>.Vj.m. ende hondert</l>
<l>En<i>de</i> .xliij. wien soes wondert<b>.</b> </l>
<l parse="ignore"><b>.Nota.</b> </l>
</div>
</div>
</text>
<!--</ENTRY>
--></TEI.2>
