<?xml version='1.0'?><!DOCTYPE TEI.2 PUBLIC '-//TEI P4//DTD Main Document Type//EN' 'http://www.tei-c.org/Guidelines/DTD/tei2.dtd' [<!ENTITY % TEI.prose 'INCLUDE'><!ENTITY % TEI.linking 'INCLUDE'><!ENTITY % TEI.figures 'INCLUDE'><!ENTITY % TEI.analysis 'INCLUDE'><!ENTITY % TEI.corpus 'INCLUDE'><!ENTITY % TEI.XML 'INCLUDE'><!NOTATION TEI-XML PUBLIC 'TEI P4' 'http://www.tei-c.org/Guidelines/DTD/tei2.dtd'><!-- internal INL dtd --><!ELEMENT b (#PCDATA)><!ELEMENT l (#PCDATA | b)*><!-- end of internal INL dtd -->]><TEI.2><!--<ENTRY id="i588"><teiHeader><fileDesc><titleStmt><title>Van den neghen besten (korte versie)</title>
</titleStmt>
<interpGrp type="pubYear_from"><interp value="1475"/></interpGrp>
<interpGrp type="witnessYear_from"><interp value="1475"/></interpGrp>
<interpGrp type="pubYear_to"><interp value="1500"/></interpGrp>
<interpGrp type="witnessYear_to"><interp value="1500"/></interpGrp>
<TITEL>Van den neghen besten (korte versie)</TITEL>
<author>Onbekend</author>
<AARD>Rijm</AARD>
<BRON nr="D75">'s-Gravenhage, Koninklijke Bibliotheek, Bruikleen Koninklijke Akademie van Wetenschappen, CX</BRON>
<DATUM>1475-1500</DATUM>
<OMVANG>72 verzen</OMVANG>
<BRON.OPM>Het handschrift telt 32 bladen. Het Negen Besten-gedicht bevindt zich op fol. 1r-2r; verder bevat het een kroniek van de graven van Holland.</BRON.OPM>
<EDITIE>N. de Pauw (ed.): Middelnederlandsche gedichten en fragmenten. Dl. 1. Gent, 1893-1897, 596-635 (599-601).</EDITIE>
<STATUS>Kritisch</STATUS>
<BRONMNW>914.XVII</BRONMNW>
<BRONNEN>'s-Gravenhage, Koninklijke Bibliotheek, Bruikleen Koninklijke Akademie van Wetenschappen, CX</BRONNEN>
</fileDesc>
</teiHeader>
--><text>
<lg1><lg2><l><edition n="599"/><b>H</b>ector, Priamus zoen van Troyen,</l>
<l>Dede den Grieken menige vernoyen;</l>
<l>Negentien coningen hij versloech</l>
<l>Int tlant dair sijn vader crone droech.</l>
<l n="5">Hij was die stoutste in sijnre tijt</l>
<l>Die men wist in die werelt wijt.</l>
<l>Van Acilles wort hij vermoert</l>
<l>XI&supc; ende XXX jair voir Goids geboirt.</l>
</lg2>
<lg2><l><b>A</b>lexander, Philips zoen van Macidone,</l>
<l n="10">Over al Grieken soe droech hij crone;</l>
<l>Dairtoe Chaldeen, Persen ende Meden</l>
<l>Hielt hij in sijnre mogentheden.</l>
<l>Bij der wiser philosophen rade,</l>
<l>Hij was milde ende vroem van dade.</l>
<l n="15">Hij starff CCC ende IX jair</l>
<l>Voir Gods geboirt, dat is wair.</l>
</lg2>
<lg2><l><edition n="600"/><b>J</b>ulius was capiteyn van Romen der stede;</l>
<l>Uut sijnre moeder wart hij gesnede,</l>
<l>Dairom soe wart hij Cecer genant.</l>
<l n="20">Hij dwanc mit sijnre mogender hant</l>
<l>Dat meeste deel van der werelt wijt</l>
<l>Des was hij die eerste, des seker sijt,</l>
<l>Die te Romen wart keyser gecoren</l>
<l>XLII jair eer Christus wart geboren.</l>
</lg2>
<lg2><l>  25 <b>C</b>oninc David was die zoen Yesse;</l>
<l>Van sijnen geslechte, des sijt gewesse</l>
<l>Wart die overste coninc geboren.</l>
<l>Hij wart van Gode coninc gecoren</l>
<l>Als Saul ten Philisten wart verslegen.</l>
<l n="30">Hij verwan Golyam, den stercke degen;</l>
<l>Syon stichte hij, ende starff dairnaie</l>
<l>Voir Troyen C. en de XLII jair.</l>
</lg2>
<lg2><l><b>J</b>osue, die goede, hoirt na my,</l>
<l>Int tlant van beloifte regnierde hij;</l>
<l n="35">Hertoge der geslechte van Ysrahel,</l>
<l>Na Moyses doot, verstaet dat wel.</l>
<l>Amorren, Moanere, Philiste hij verwan</l>
<l>Ende den coninc Og van Basan,</l>
<l>Dairtoe menige heidensce scair.</l>
<l n="40">Hij stierf voir Troyen CCC jair.</l>
</lg2>
<lg2><l><b>J</b>udas, Machabeus was hij genant;</l>
<l>Sijn mogenticheit was wide becant</l>
<l>Van Jherusalem den tempel Ons Heeren</l>
<l>Hielt hij mit cleinen volcke in eeren</l>
<l n="45">Jegen die van Persen ende [van] Caldeen.</l>
<l>God sende hem selve, alst wel sceen,</l>
<l>Een gulden swaert, ende starff dairnair</l>
<l>Voir Christus CXLIII jair.</l>
</lg2>
<lg2><l><edition n="601"/><b>A</b>eurtueur, van aventueren genant,</l>
<l n="50">Cininc van Britangen wael bekant,</l>
<l>Sijn rijke hoff dat hij regierde</l>
<l>Dair men in stac ende toyrnierde.</l>
<l>Hij was milde ende vroem ter hant</l>
<l>Als hij Onser Vrouwen bannier ontwant.</l>
<l n="55">Hij starff, men wist niet wair,</l>
<l>Nae Christus V&supc; ende XL jair.</l>
</lg2>
<lg2><l><b>K</b>aerl die groot, Keyser van Almangen.</l>
<l>Coninc van Vrancrijck ende van Spangen,</l>
<l>Die Sassen hij driewarff mitte swaerde</l>
<l n="60">Weder ter gerechte lone keerde.</l>
<l>Jherusalem, die heilige stede,</l>
<l>Bicant al Occidente mede</l>
<l>Wan hij ende starff in groter eeren</l>
<l>VII&supc; XIII int jair Ons Heeren.</l>
</lg2>
<lg2><l n="65"><b>G</b>odevaert van Bulgoen, van Lotrijc,</l>
<l>Hertoch, die oick diergelijck</l>
<l>Wan dat heilige graff Ons Heeren,</l>
<l>Ende so sijns vaders erve in eeren</l>
<l>Soe rechte vroemelic verteerde,</l>
<l n="70">Ter eeren Gods hilt mitten swaerde.</l>
<l>Int jair ons Heeren starff hij dair</l>
<l>XI&supc; ende LII jair.</l>
</lg2>
</lg1>
</text>
<!--</ENTRY>
--></TEI.2>
